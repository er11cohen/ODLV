<html><head></head> <body>  <div dir="rtl" style="font-family: david;" ><center><span style="color:#BE32BE;"><span style="font-weight:bold;"><span style="color:#BE32BE;"><small>בס''ד - כל הזכויות שמורות (c) למו''ר הרב יצחק יוסף שליט''א<br>אסור להעתיק קטעים מהספר ללא ציון המקור!</small></span></span></span></center><center><big><span style="font-weight:bold;">אוצר דינים לאשה ולבת<br></span></big></center><center>על מצוות האשה, חיוביה, פטוריה, ומנהגיה</center><center>לפי סדר השלחן ערוך - מהדורת תשס''ה</center><center><big><big><b>הראשל''צ הרב יצחק יוסף שליט''א</b></big></big></center><center><span style="color:blue;">מסיבות טכניות לא הבאנו כאן את ההערות המובאות בספר המודפס</span>	</center><a name="HtmpReportNum0036_L2"></a><a name="פרקBלוB-BדיניBערבBראשBחודש"></a><br><hr><br><br><span style="fz:28px; ">
<p></p>
<B><U><span style='color:RGB(34,80,136);'><u>פרק לו - דיני ערב ראש חודש</u></span><BR></U></B></span><p></p>
<!--$!-->
<a name="פרקBלוB-BדיניBערבBראשBחודש-א."></a><span style="fz:28px; ">
<B><span style='color:RGB(34,80,136);'>א.</span></B>&nbsp</span>ראש חודש מותר בעשיית מלאכה, ויש נשים שנוהגות שלא לעשות בו מלאכה, והוא מנהג טוב, לפי שראש חודש ניתן לנשים ליום טוב. ומכל מקום מותר להן להכניס בגדים לתוך מכונת כביסה ולהפעילה, או לשטוף כלים ולנקות את הבית. ובכל זה אין חילוק בין נשים נשואות לרווקות. <span style='color:gray; fz:14px;'>א)</small></small></span>
<BR><p></p>
<!--$!-->
<a name="פרקBלוB-BדיניBערבBראשBחודש-ב."></a><span style="fz:28px; ">
<B><span style='color:RGB(34,80,136);'>ב.</span></B>&nbsp</span>וכן נשים העובדות לצורך פרנסת הבית, אינן צריכות להתבטל מעבודתן בכל ראש חודש. ובלאו הכי הרבה נשים כיום אינן נמנעות מלעשות מלאכה בראש חודש, ויש להן על מה שיסמוכו. ואין מנהג זה רק לנשים ולא לאנשים. <span style='color:gray; fz:14px;'>ב)</small></small></span>
<BR><p></p>
<!--$!-->
<a name="פרקBלוB-BדיניBערבBראשBחודש-ג."></a><span style="fz:28px; ">
<B><span style='color:RGB(34,80,136);'>ג.</span></B>&nbsp</span>מעיקר הדין מותר להסתפר ולגזוז הצפורניים בראש חודש, וכן המנהג כיום. ובפרט הנשים שאינן נזהרות בזה. אך יש החוששים לצוואת רבי יהודה החסיד ואינם מסתפרים בראש חודש, ותבוא עליהם ברכה. <span style='color:gray; fz:14px;'>ג)</small></small></span>
<BR><p></p>
<!--$!-->
<a name="פרקBלוB-BדיניBערבBראשBחודש-ד."></a><span style="fz:28px; ">
<B><span style='color:RGB(34,80,136);'>ד.</span></B>&nbsp</span>אשה ששכחה לומר יעלה ויבוא בשחרית ומנחה בראש חודש, דינה כדין האיש, ואפילו אם התפללה תפלה אחת והזכירה בה יעלה ויבוא, והכניסה את עצמה לחיוב להתפלל גם מנחה, ושכחה להזכיר יעלה ויבוא, חוזרת להתפלל כהוגן. ואם נזכרה באמצע מודים או שים שלום, או באמצע אלהי נצור, חוזרת לברכת רצה לומר יעלה ויבוא. ואם סיימה תפלתה חוזרת לראש. ומכל מקום על הצד היותר טוב נכון שתאמר קודם שתחזור להתפלל: אם אני חייבת לחזור ולהתפלל, הריני מתפללת לשם חובה, ואם לאו תהיה תפלה זו לנדבה. <span style='color:gray; fz:14px;'>ד)</small></small></span>
<BR><p></p>
<!--$!-->
<a name="פרקBלוB-BדיניBערבBראשBחודש-ה."></a><span style="fz:28px; ">
<B><span style='color:RGB(34,80,136);'>ה.</span></B>&nbsp</span>נשים פטורות מקריאת ההלל, ואם ברצונן לאומרו בראש חודש רשאיות, ואין בזה חשש. אבל אסור להן לברך על ההלל בראש חודש. וכן ביום טוב, מלבד בליל פסח שהנשים חייבות לברך ולקרוא את ההלל. וחובה קדושה על מנהלי הסמינרים לבנות, שלא לחנך את הבנות הספרדיות לברך על ההלל בראש חודש, שאסור לאשכנזי להורות לספרדי נגד דעת מרן, ולכן עליהם לחנך את הבנות הספרדיות אך ורק לפי דעת מרן השלחן ערוך. והרי לדעת השלחן ערוך המברך על ההלל בראש חודש נושא שם שמים לבטלה, ואיסורא קעביד. <span style='color:gray; fz:14px;'>ה)</small></small></span>
<BR><p></p>
<!--$!-->
<a name="פרקBלוB-BדיניBערבBראשBחודש-ו."></a><span style="fz:28px; ">
<B><span style='color:RGB(34,80,136);'>ו.</span></B>&nbsp</span>נשים פטורות מתפלת מוסף בראש חודש, אך טוב שתשמענה תפלת החזרה של מוסף מפי השליח צבור. ואם מתפללות מוסף אין למחות בידן, שיש להן על מה שיסמוכו. <span style='color:gray; fz:14px;'>ו)</small></small></span>
<BR>
<!--$~-->
<BR><a name="HtmpReportNum0037_L2"></a><a name="פרקBלזB-BהחייביםBבברכתBהלבנה"></a><br><hr><br><br><span style="fz:28px; ">
<p></p>
<B><U><span style='color:RGB(34,80,136);'><u>פרק לז - החייבים בברכת הלבנה</u></span><BR></U></B></span><p></p>
<!--$!-->
<a name="פרקBלזB-BהחייביםBבברכתBהלבנה-ו."></a><span style="fz:28px; ">
<B><span style='color:RGB(34,80,136);'>ו.</span></B>&nbsp</span>נהגו הנשים שלא לברך ברכת הלבנה, מפני שהן גרמו לפגם הלבנה. ואף הנשים מבנות אשכנז הנוהגות לברך על כל מצות עשה שהזמן גרמא, נהגו שאינן מברכות ברכת הלבנה מהטעם הנזכר.<span style='color:gray; fz:14px;'> ו)</small></small></span>
<BR>
<!--$~-->
<BR><a name="HtmpReportNum0038_L2"></a><a name="פרקBלחB-BהלכותBראשBהשנהBועשי"ת"></a><br><hr><br><br><span style="fz:28px; ">
<p></p>
<B><U><span style='color:RGB(34,80,136);'><u>פרק לח - הלכות ראש השנה ועשי"ת</u></span><BR></U></B></span><p></p>
<!--$!-->
<a name="פרקBלחB-BהלכותBראשBהשנהBועשי"ת-א."></a><span style="fz:28px; ">
<B><span style='color:RGB(34,80,136);'>א.</span></B>&nbsp</span>אין הנשים צריכות ללכת לאמירת התשליך שנוהגים לעשות בראש השנה, ואדרבה שב ואל תעשה עדיף, כדי למנוע תערובת של אנשים ונשים יחדיו. <span style='color:gray; fz:14px;'>א)</small></small></span>
<BR><p></p>
<!--$!-->
<a name="פרקBלחB-BהלכותBראשBהשנהBועשי"ת-ב."></a><span style="fz:28px; ">
<B><span style='color:RGB(34,80,136);'>ב.</span></B>&nbsp</span>נשים פטורות ממצות שופר, שהיא מצות עשה שהזמן גרמא שנשים פטורות. ואפילו נהגה שנים רבות לילך ולשמוע קול שופר בבית הכנסת ונבצר ממנה באיזה שנה, אינה צריכה לשמוע שופר. אולם אם יכולה להחמיר על עצמה להביא תוקע לביתה, מותר לתקוע לה, ואין בזה משום איסור שבות. וכן רשאים להוציא השופר ביום טוב מרשות לרשות לתקוע לה. אבל לא תברך אשר קדשנו במצותיו "וצונו" לשמוע קול שופר, שיש בזה חשש ברכה לבטלה. ויש למחות בידה שלא תברך. כי אנו קבלנו הוראות מרן השלחן ערוך שפסק כדעת האומרים שאין הנשים רשאות לברך על מצות עשה שהזמן גרמא. ואם עברה ובירכה אין לענות אחריה אמן. ואם התוקע חושש שלא תשמע לו נכון שימנע ולא ילך לתקוע לה, שנמצא מכשילה בחשש ברכה לבטלה. והמנהג אצל האשכנזים כדעת הרמ"א שהנשים מברכות על מצות עשה שהזמן גרמא. <span style='color:gray; fz:14px;'>ב)</small></small></span>
<BR><p></p>
<!--$!-->
<a name="פרקBלחB-BהלכותBראשBהשנהBועשי"ת-ג."></a><span style="fz:28px; ">
<B><span style='color:RGB(34,80,136);'>ג.</span></B>&nbsp</span>אשה שנהגה מכמה שנים לשמוע קול שופר בראש השנה, וכן שאר מצות עשה שהזמן גרמא, במשך שנים, ונבצר ממנה לעשות כן מחמת חולי, או לידה, וכיוצא, אם ברצונה לבטל מנהגה זה לגמרי, צריכה התרת נדרים, ולהביע חרטה על שלא אמרה שהיא נוהגת כן "בלי נדר". אבל אם רק במקרה באותה שנה אינה יכולה לקיים מצות שופר, ולשנה אחרת תחזור למנהגה הטוב, לשמוע קול שופר, אינה צריכה התרה. ועל הצד היותר טוב יכוין עליה בעלה בהתרת נדרים שעושים בערב ראש השנה. <span style='color:gray; fz:14px;'>ג)</small></small></span>
<BR><p></p>
<!--$!-->
<a name="פרקBלחB-BהלכותBראשBהשנהBועשי"ת-ד."></a><span style="fz:28px; ">
<B><span style='color:RGB(34,80,136);'>ד.</span></B>&nbsp</span>התוקע לנשים יכול לתקוע להן אף לאחר שכבר יצא ידי חובתו, ואין צריך להקפיד כלל לתקוע לנשים לפני שיצא ידי חובתו. <span style='color:gray; fz:14px;'>ד)</small></small></span>
<BR><p></p>
<!--$!-->
<a name="פרקBלחB-BהלכותBראשBהשנהBועשי"ת-ה."></a><span style="fz:28px; ">
<B><span style='color:RGB(34,80,136);'>ה.</span></B>&nbsp</span>נשים יכולות להתפלל מוסף של ראש השנה, היות ויש בו הרבה פסוקים של רחמים ותחנונים. ויש אומרים שאף חייבות להתפלל מוסף. ובשאר שבתות השנה נשים פטורות מתפלת מוסף, ומכל מקום אם מתפללות מוסף אין למחות בידן. <span style='color:gray; fz:14px;'>ה)</small></small></span>
<BR><p></p>
<!--$!-->
<a name="פרקBלחB-BהלכותBראשBהשנהBועשי"ת-ו."></a><span style="fz:28px; ">
<B><span style='color:RGB(34,80,136);'>ו.</span></B>&nbsp</span>הנשים לא תברכנה שהחיינו בהדלקת הנרות של ראש השנה לא בראשון ולא בשני. <span style='color:gray; fz:14px;'>ו)</small></small></span>
<BR><p></p>
<!--$!-->
<a name="פרקBלחB-BהלכותBראשBהשנהBועשי"ת-ז."></a><span style="fz:28px; ">
<B><span style='color:RGB(34,80,136);'>ז.</span></B>&nbsp</span>אשה שהתפללה וטעתה בעשרת ימי תשובה, ואמרה האל הקדוש במקום המלך הקדוש, או שאמרה מלך אוהב צדקה ומשפט במקום המלך המשפט, דינה כדין האיש. <span style='color:gray; fz:14px;'>ז)</small></small></span>
<BR>
<!--$~-->
<BR><a name="HtmpReportNum0039_L2"></a><a name="פרקBלטB-BהלכותBיוםBהכיפורים"></a><br><hr><br><br><span style="fz:28px; ">
<p></p>
<B><U><span style='color:RGB(34,80,136);'><u>פרק לט - הלכות יום הכיפורים</u></span><BR></U></B></span><p></p>
<!--$!-->
<a name="פרקBלטB-BהלכותBיוםBהכיפורים-א."></a><span style="fz:28px; ">
<B><span style='color:RGB(34,80,136);'>א.</span></B>&nbsp</span>גם הנשים חייבות לאכול בערב יום הכפורים, ועיקר המצוה היא ביום ולא בליל ערב יום הכפורים. <span style='color:gray; fz:14px;'>א)</small></small></span>
<BR><p></p>
<!--$!-->
<a name="פרקBלטB-BהלכותBיוםBהכיפורים-ב."></a><span style="fz:28px; ">
<B><span style='color:RGB(34,80,136);'>ב.</span></B>&nbsp</span>המנהג בכל תפוצות ישראל לעשות "כפרות" בערב יוהכ"פ, דהיינו שנוהגים לשחוט תרנגול לכל אחד מבני הבית, ומנהג זה יסודתו בהררי קודש עוד מימות הגאונים. ונוהגים ליקח תרנגול זכר לכל אחד מבני הבית הזכרים. ותרנגולת נקבה לכל אחת מהנקבות. ובוחרים בתרנגולים לבנים, ולוקחים למעוברת תרנגול ושתי תרנגולות, ומי שאין ידו משגת די אפילו בתרנגול ותרנגולת לכל בני הבית. ומסבב הכפרות סביב ראשו, ואומר: זה חליפתי זה תמורתי זה כפרתי, וכשעושה כפרה לנקבה יאמר: חליפתך, תמורתך כפרתך. <span style='color:gray; fz:14px;'>ב)</small></small></span>
<BR><p></p>
<!--$!-->
<a name="פרקBלטB-BהלכותBיוםBהכיפורים-ג."></a><span style="fz:28px; ">
<B><span style='color:RGB(34,80,136);'>ג.</span></B>&nbsp</span>בזמן שהאשה נדה מותר לבעל לסבב הכפרות מעל לראשה, אם קשה לה לסבב בעצמה. אך יזהר שלא יגע בה. <span style='color:gray; fz:14px;'>ג)</small></small></span>
<BR><p></p>
<!--$!-->
<a name="פרקBלטB-BהלכותBיוםBהכיפורים-ד."></a><span style="fz:28px; ">
<B><span style='color:RGB(34,80,136);'>ד.</span></B>&nbsp</span>על הנשים לבקש סליחה אשה מאת רעותה, בערב יום הכפורים, אם פגעה בה באונאת דברים, וכדומה, במשך ימות השנה. כי אין יום הכפורים מכפר על עבירות שבין אדם לחבירו אלא אם כן ירצה אותו ויפייסנו. ולכן הבעל והאשה ימחלו זה לזה בערב יום הכפורים, על כל אשר חטאו אחד כלפי השני במשך כל השנה, ודברו בכעסם דברים אשר לא כן. <span style='color:gray; fz:14px;'>ד)</small></small></span>
<BR><p></p>
<!--$!-->
<a name="פרקBלטB-BהלכותBיוםBהכיפורים-ה."></a><span style="fz:28px; ">
<B><span style='color:RGB(34,80,136);'>ה.</span></B>&nbsp</span>גם הנשים מצוות להוסיף מחול על הקודש. והמנהג פשוט כיום שהנשים מפסיקות לאכול מבעוד יום איזה זמן, <small><small>[כרבע שעה עשרים דקות קודם השקיעה]</small></small> ומוסיפות מחול על הקודש. ואם אינן יודעות יש ללמדן שגם עליהן יש מצוה להוסיף מחול על הקודש. ומצות התוספת נוהגת בכל חמשת הענויים <small><small>[אכילה, שתיה, רחיצה, סיכה, נעילת הסנדל, ותשמיש המטה]</small></small>. וכן צריך לפרוש ממלאכה ומאיסור שבות מבעוד יום. וזמן התוספת הוא מעט קודם שקיעת החמה. ודי אפילו בכל שהוא מן התורה כל זמן שלא שקעה החמה. <span style='color:gray; fz:14px;'>ה)</small></small></span>
<BR><p></p>
<!--$!-->
<a name="פרקBלטB-BהלכותBיוםBהכיפורים-ו."></a><span style="fz:28px; ">
<B><span style='color:RGB(34,80,136);'>ו.</span></B>&nbsp</span>המנהג הנכון אשר פשט כמעט בכל תפוצות ישראל להדליק נרות בערב יוהכ"פ לצורך ליל יוהכ"פ. ומכל מקום בעיר שנהגו שלא להדליק בערב יוהכ"פ אין מדליקין. ובמקומותינו שמדליקין מברכים קודם ההדלקה: אשר קדשנו במצותיו וצונו להדליק נר של יום הכפורים. ובמקום שאין מנהג ידוע לא יברכו, ולפי מנהג אשכנז הנשים מדליקות הנרות בערב יוהכ"פ תחלה, ומיד לאחר מכן מברכות, כמנהגן בשבת. <span style='color:gray; fz:14px;'>ו)</small></small></span>
<BR><p></p>
<!--$!-->
<a name="פרקBלטB-BהלכותBיוםBהכיפורים-ז."></a><span style="fz:28px; ">
<B><span style='color:RGB(34,80,136);'>ז.</span></B>&nbsp</span>אין לברך שהחיינו בשעת הדלקת הנרות, אלא יכוונו לצאת ידי ברכת שהחיינו בעת שמברכים שהחיינו בבית הכנסת עם הוצאת ספר התורה של "כל נדרי ". ומכל מקום אם ירצו לברך שהחיינו בשעת ההדלקה, לא יברכו שהחיינו עד גמר ההדלקה, כי בזה מקבלת עליה תוספת יוהכ"פ, ונאסרת בעשיית כל מלאכה ואכילה ושתיה וכו', ולכן לא תברכנה שהחיינו כל עוד נעליהן ברגליהן. <span style='color:gray; fz:14px;'>ז)</small></small></span>
<BR><p></p>
<!--$!-->
<a name="פרקBלטB-BהלכותBיוםBהכיפורים-ח."></a><span style="fz:28px; ">
<B><span style='color:RGB(34,80,136);'>ח.</span></B>&nbsp</span>הכל חייבים להתענות ולהשלים התענית ביום הכפורים. ומעוברות ומניקות גם כן מתענות ומשלימות, אלא אם כן הרופא אומר שאם לא תאכל תבא לידי סכנה, שאז חייבת לאכול, ואפילו אם היא טוענת שיכולה להתענות, שומעין לרופא. ומצוה להסביר הדברים על ידי רבנים שבמקום ספק סכנה אסור להחמיר על עצמו ולהתענות, ובכל מקרה נכון לעשות שאלת חכם. ואף אשה צדקת המחמירה על עצמה בדברים הרבה, בענין הנז' חייבת לנהוג כאמור. <span style='color:gray; fz:14px;'>ח)</small></small></span>
<BR><p></p>
<!--$!-->
<a name="פרקBלטB-BהלכותBיוםBהכיפורים-ט."></a><span style="fz:28px; ">
<B><span style='color:RGB(34,80,136);'>ט.</span></B>&nbsp</span>יולדת בתוך שלשה ימים ללידתה, פטורה מלהתענות ביום הכפורים, ואפילו אומרת שיכולה להתענות אין שומעין לה, וצריכה לאכול ביום הכפורים. ויולדת בתוך שבעים ושתים שעות קודם יום הכפורים, נקראת יולדת שפטורה מתענית. ואף על פי שבזמן הזה דעת חלק מהרופאים שהיולדת בתוך שלשה ימים יכולה להתענות ולהשלים, מכל מקום להלכה אנו תופסים כדברי חז"ל שהיולדת בתוך שלשה ימים אין לה להתענות. וכן יולדת שיושבת על המשבר ללדת, פטורה מלהתענות ביום הכפורים, וכן אשה שהפילה קודם יום הכפורים, דינה כדין אשה יולדת, ובתוך שבעים ושתים שעות פטורה מלהתענות ביום הכפורים. <span style='color:gray; fz:14px;'>ט)</small></small></span>
<BR><p></p>
<!--$!-->
<a name="פרקBלטB-BהלכותBיוםBהכיפורים-י."></a><span style="fz:28px; ">
<B><span style='color:RGB(34,80,136);'>י.</span></B>&nbsp</span>מעוברת שהריחה דבר מאכל, לוחשין לה באזנה שיוהכ"פ היום, אם נתקררה דעתה בזכרון זה, מוטב, ואם לאו מאכילין אותה עד שתתיישב דעתה. ואם הריחה מאכל אסור, יש אומרים שאפילו ביוהכ"פ אין לוחשין לה כיון שאין לו היתר. <span style='color:gray; fz:14px;'>י)</small></small></span>
<BR><p></p>
<!--$!-->
<a name="פרקBלטB-BהלכותBיוםBהכיפורים-יא."></a><span style="fz:28px; ">
<B><span style='color:RGB(34,80,136);'>יא.</span></B>&nbsp</span>יולדת תוך ג׳ ימים, וכן חולה שיש בו סכנה, או אפילו ספק סכנה, שאוכלים ביוהכ"פ, שאסור להם לצום, אינם צריכים לאכול שלא כדרך הנאתם, ויש להכין להם מערב יוהכ"פ פרוסות לחם עם ליפתן, ולשקול אותם שתהיה כל פרוסה עם הליפתן שבה בערך שלושים גרם. וכשיתחיל החולה לאכול, למשל בשעה שמונה בערב, יאכל פרוסה אחת, וימתין עד שעה שמונה ועשר דקות, ויתחיל לאכול את הפרוסה השניה, ושוב ימתין עד שעה שמונה ועשרים דקות, ויתחיל לאכול את הפרוסה השלישית, וכן הלאה. ואם שכחו לשקול את הפרוסות מערב יום הכפורים, מותר לשקול אותם ביוהכ"פ, שזה משקל לצורך מצוה. ואין חילוק בזה בין חולה שיש בו סכנה גמורה, לבין חולה שכעת אינו מסוכן, אלא תש כוחו מחמת זיקנה, ואין כאן רופא שיאמר שאם יתענה יכבד חליו ויסתכן, שמאכילים אותו על פיו. ועל כל פנים בפחות משיעור יש להקל יותר. ואף אם היולדת לא אמרה שצריכה לאכול פחות מכשיעור, מכל מקום אין מאכילים אותה כשיעור, אלא אם כן אמרה מפורש שצריכה לאכול שיעור בבת אחת. ואם יודע החולה בבירור שאחר שאכל שתים או שלש פרוסות חלפה הסכנה, וכן אם הרופא קובע כן, אינו רשאי לאכול יותר ביום הכפורים. וזקן או זקנה שתש כוחם מרוב התענית, ויש חשש סכנה, מאכילים אותם. <span style='color:gray; fz:14px;'>יא)</small></small></span>
<BR><p></p>
<!--$!-->
<a name="פרקBלטB-BהלכותBיוםBהכיפורים-יב."></a><span style="fz:28px; ">
<B><span style='color:RGB(34,80,136);'>יב.</span></B>&nbsp</span>חולה שצריך לשתות ביום הכפורים מחשש סכנה, השיעור באדם בינוני הוא רוב רביעית, שהוא בערך ארבעים וארבעה גרם. ולכן ישתה כשיעור ארבעים גרם, וימתין חמש דקות, וישתה עוד ארבעים גרם, עד שיגמור לשתות כל צרכו. ובכל זה מספיק ברכה אחת בתחלת השתיה. <span style='color:gray; fz:14px;'>יב)</small></small></span>
<BR><p></p>
<!--$!-->
<a name="פרקBלטB-BהלכותBיוםBהכיפורים-יג."></a><span style="fz:28px; ">
<B><span style='color:RGB(34,80,136);'>יג.</span></B>&nbsp</span>חולה או יולדת שאוכלים ביום הכפורים, אינם צריכים לקדש תחלה, גם כשחל בשבת, אבל מזכירים יעלה ויבוא בברכת המזון. ואומר: "ביום הכפורים הזה, ביום סליחת העון הזה". ואם חל בשבת מוסיף גם "רצה והחליצנו". ואם שכח אינו חוזר. וכל זה כשאכלו פת שיעור כזית, כ־27 גרם, בתוך כדי אכילת פרס. <span style='color:gray; fz:14px;'>יג)</small></small></span>
<BR><p></p>
<!--$!-->
<a name="פרקBלטB-BהלכותBיוםBהכיפורים-יד."></a><span style="fz:28px; ">
<B><span style='color:RGB(34,80,136);'>יד.</span></B>&nbsp</span>איסור נעילת הסנדל ביום הכפורים הוא בין לאנשים בין לנשים. וכך יש לחנך את הבנות הקטנות. ודוקא נעלי עור, אבל נעלי גומי מותרים, וכן נעלי עץ ושל בגד מותרים, שהרי קושי הארץ מגיע לרגליו ומרגיש שהוא יחף. ונעלי עץ שיש להם רצועה של עור <small><small>[קבקאב]</small></small> מותר לנועלם. <span style='color:gray; fz:14px;'>יד)</small></small></span>
<BR><p></p>
<!--$!-->
<a name="פרקBלטB-BהלכותBיוםBהכיפורים-טו."></a><span style="fz:28px; ">
<B><span style='color:RGB(34,80,136);'>טו.</span></B>&nbsp</span>יולדת תוך שלשים, וחולה שאין בו סכנה, ומי שיש לו מכה ברגליו, מותרים בנעילת הסנדל. <span style='color:gray; fz:14px;'>ט)</small></small></span>
<BR><p></p>
<!--$!-->
<a name="פרקBלטB-BהלכותBיוםBהכיפורים-טז."></a><span style="fz:28px; ">
<B><span style='color:RGB(34,80,136);'>טז.</span></B>&nbsp</span>קטנה שהשלימה י"א שנה ויום אחד, אם הוריה יודעים בבירור שהיא בריאה ויכולה להתענות ולהשלים, תשלים התענית, ואם לאו לא תתענה עד חצות היום. ונערה בת שתים עשרה ויום אחד, מתענה ומשלימה כל היום, ואינה רשאית לאכול אלא על פי הוראת רופא, כדין אשה גדולה. <span style='color:gray; fz:14px;'>טז)</small></small></span>
<BR><p></p>
<!--$!-->
<a name="פרקBלטB-BהלכותBיוםBהכיפורים-יז."></a><span style="fz:28px; ">
<B><span style='color:RGB(34,80,136);'>יז.</span></B>&nbsp</span>המנהג שאין הבנות הרווקות טובלות בערב יום הכפורים. וכן הנשים שהן בתוך שבעה נקיים, לא תטבלנה בערב ראש השנה ובערב יום הכפורים. <span style='color:gray; fz:14px;'>יז)</small></small></span>
<BR><p></p>
<!--$!-->
<a name="פרקBלטB-BהלכותBיוםBהכיפורים-יח."></a><span style="fz:28px; ">
<B><span style='color:RGB(34,80,136);'>יח.</span></B>&nbsp</span>גם הנשים יכולות לומר ביום הכפורים הפסוק ברוך שם כבוד מלכותו לעולם ועד בקול רם. <span style='color:gray; fz:14px;'>יח)</small></small></span>
<BR><p></p>
<!--$!-->
<a name="פרקBלטB-BהלכותBיוםBהכיפורים-יט."></a><span style="fz:28px; ">
<B><span style='color:RGB(34,80,136);'>יט.</span></B>&nbsp</span>נשים שקשה להן ללכת לבית הכנסת ביום הכפורים מחמת חולשה, או שיש להן בבית ילדים קטנים שאם תקחם לבית הכנסת יפריעו למהלך התפלה, תתפללנה בבית, ואינן צריכות לבוא לבית הכנסת, ותאמר את הי"ג מדות בנגינה בטעמי המקרא אם יודעת. ותאמר גם את הוידוי ו "על חטא" שבסוף העמידה, וכן בתפלת מנחה בערב יום הכפורים, תאמר את הוידוי כמודפס במחזורים. <span style='color:gray; fz:14px;'>יט)</small></small></span>
<BR>
<!--$~-->
<BR><a name="HtmpReportNum0040_L2"></a><a name="פרקBמB-BהלכותBסוכהBולולב"></a><br><hr><br><br><span style="fz:28px; ">
<p></p>
<B><U><span style='color:RGB(34,80,136);'><u>פרק מ - הלכות סוכה ולולב</u></span><BR></U></B></span><p></p>
<!--$!-->
<a name="פרקBמB-BהלכותBסוכהBולולב-א."></a><span style="fz:28px; ">
<B><span style='color:RGB(34,80,136);'>א.</span></B>&nbsp</span>אשה או קטן, אף על פי שהם פטורים ממצות הסוכה, מותרים לכתחלה לתת את הסכך על הסוכה, והסוכה כשרה אף לכתחלה. <span style='color:gray; fz:14px;'>א)</small></small></span>
<BR><p></p>
<!--$!-->
<a name="פרקBמB-BהלכותBסוכהBולולב-ב."></a><span style="fz:28px; ">
<B><span style='color:RGB(34,80,136);'>ב.</span></B>&nbsp</span>מצוה לקשט את הסוכה בקישוטים נאים לנאותה. וכמו שדרשו חז"ל <small><small>(שבת קלג:)</small></small> על פסוק זה אלי ואנוהו, התנאה לפניו במצות, עשה לפניו סוכה נאה, לולב נאה וכו'. ועוד שהנוי של הסוכה עשוי להנעים עליו את ישיבתו בסוכה שתהיה עריבה עליו. <small><small>(הרשב"א בתשובה סי׳ נה)</small></small>. לפיכך ראוי לעטר הסוכה בסדינים נאים ולתלות בה לנוי ענבים ורמונים, ובקבוקים קטנים של יינות ושמנים. וכל המרבה לנאותה וליפותה הרי זה משובח. <small><small>(של"ה)</small></small>. <span style='color:gray; fz:14px;'>ב)</small></small></span>
<BR><p></p>
<!--$!-->
<a name="פרקBמB-BהלכותBסוכהBולולב-ג."></a><span style="fz:28px; ">
<B><span style='color:RGB(34,80,136);'>ג.</span></B>&nbsp</span>כשתולה את נויי הסוכה בסכך צריך שיהיו צמודים לסכך ותלויים בתוך ארבעה טפחים <small><small>(שלשים ושנים סנטימטר)</small></small> מהסכך, ולא יהיו מופלגים ויורדים מן הסכך שיעור ארבעה טפחים שאז יש חשש פן יפסלו את הסוכה. <small><small>(סוכה י: ובפי׳ רש"י שם)</small></small>. אבל כשהם בתוך ארבעה טפחים, בטלים הם לגבי הסכך. לכן נכון להזהר שלא לתלות שום נוי בסכך של הסוכה אלא רק בפחות מארבעה טפחים <small><small>(ש"ע סי׳ תרכז ס"ד)</small></small> וכן שרשרת של נייר צבעוני שתולים לנוי בסכך, לכתחלה ראוי להקפיד לתלותה בתוך ד׳ טפחים של הסכך, ובדיעבד שתלאה כשהיא יורדת מד׳ טפחים, הסוכה כשרה. <span style='color:gray; fz:14px;'>ג)</small></small></span>
<BR><p></p>
<!--$!-->
<a name="פרקBמB-BהלכותBסוכהBולולב-ד."></a><span style="fz:28px; ">
<B><span style='color:RGB(34,80,136);'>ד.</span></B>&nbsp</span>הנוהגים לתלות בביתם תמונות פוטוגרפיות של גאוני ישראל, רשאים לתלותם לנוי בסוכה, משום שנאמר תשבו כעין תדורו. וכן הנוהגים לתלות פסוקים, כגון בסוכות תשבו וגו׳ יש להם על מה שיסמוכו. <span style='color:gray; fz:14px;'>ד)</small></small></span>
<BR><p></p>
<!--$!-->
<a name="פרקBמB-BהלכותBסוכהBולולב-ה."></a><span style="fz:28px; ">
<B><span style='color:RGB(34,80,136);'>ה.</span></B>&nbsp</span>קישוטים ונויים שמייצרים הנוצרים לכבוד יום חג המולד שלהם, אין איסור לתלותם בסוכה לנוי, דהזמנה לאו מילתא היא. <span style='color:gray; fz:14px;'>ה)</small></small></span>
<BR><p></p>
<!--$!-->
<a name="פרקBמB-BהלכותBסוכהBולולב-ו."></a><span style="fz:28px; ">
<B><span style='color:RGB(34,80,136);'>ו.</span></B>&nbsp</span>נשים פטורות מסוכה, אפילו בלילה הראשון של החג, מהלכה למשה מסיני <small><small>(סוכה כח:)</small></small>. ואם רצו לישב בסוכה, יש להן שכר כמי שאינו מצווה ועושה. <small><small>(עיין להרמב"ם סוף פרק א׳ מהל׳ תלמוד תורה)</small></small>, ובלבד שלא יברכו אשר קדשנו במצותיו וציונו לישב בסוכה, כיון שהן פטורות. <span style='color:gray; fz:14px;'>ו)</small></small></span>
<BR><p></p>
<!--$!-->
<a name="פרקBמB-BהלכותBסוכהBולולב-ז."></a><span style="fz:28px; ">
<B><span style='color:RGB(34,80,136);'>ז.</span></B>&nbsp</span>אשה ששומעת ברכת "לישב בסוכה" מפי בעלה, בעת הקידוש, לא תענה אמן אחריו, כי אין ברכה זו שייכת לה, והוי הפסק בין ברכת בפה"ג של הקידוש לטעימה שלה, הילכך תענה אמן רק בהרהור. <small><small>[ויתכן שעדיף שתענה אמן ולא תטעם מהיין, ואף שנהגו לטעום מהיין לחיבוב מצוה, ומצינו בגמ׳ שהנשים הקפידו לטעום מהיין, מכל מקום במקום מצות עניית אמן יכולה שלא לטעום]</small></small>. ורק האשכנזים שיוצאים ביד רמ"א, דס"ל תשים מברכות על מצוות עשה שהזמן גורם אותן, רשאות לענות אמן. <span style='color:gray; fz:14px;'>ז)</small></small></span>
<BR><p></p>
<!--$!-->
<a name="פרקBמB-BהלכותBסוכהBולולב-ח."></a><span style="fz:28px; ">
<B><span style='color:RGB(34,80,136);'>ח.</span></B>&nbsp</span>מצוה להדליק נרות של יום טוב בסוכה, ולאכול לאור הנרות, וצריך לברך קודם הדלקת הנרות, ברוך אתה ה׳ אמ"ה אקב"ו להדליק נר של יום טוב. ואם חל יום טוב בשבת, הברכה היא: "אקב"ו להדליק נר של שבת ויום טוב".
<BR><p></p>
<!--$!-->
<a name="פרקBמB-BהלכותBסוכהBולולב-ט."></a><span style="fz:28px; ">
<B><span style='color:RGB(34,80,136);'>ט.</span></B>&nbsp</span>יש נוהגות להדליק הנרות של יום טוב, מבעוד יום, כמו נרות שבת, ויש שמדליקות את הנרות בלילה, בליל יום טוב, לפני הקידוש והסעודה.
<BR><p></p>
<!--$!-->
<a name="פרקBמB-BהלכותBסוכהBולולב-י."></a><span style="fz:28px; ">
<B><span style='color:RGB(34,80,136);'>י.</span></B>&nbsp</span>אף על פי שמצות הדלקת הנרות בסוכה, לכבוד הלילה הראשון של החג היא משום מצות האכילה בסוכה, שהיא חובה בלילה הראשון של החג, ומן הראוי היה שהאיש יהיה קודם להדליק הנרות, כי עליו מוטלת החובה לאכול בסוכה, אבל האשה פטורה מן הסוכה, אע"פ כן המנהג הוא שגם בלילי יום טוב של החג האשה קודמת להדלקת הנרות, כשאר שבתות וימים טובים, שהאשה קודמת במצות הדלקת הנרות, כיון שעיקר מצות הדלקת הנרות משום כבוד קדושת יום טוב, ומצות שמחת יום טוב, שגם היא מצווה על כך.
<BR><p></p>
<!--$!-->
<a name="פרקBמB-BהלכותBסוכהBולולב-יא."></a><span style="fz:28px; ">
<B><span style='color:RGB(34,80,136);'>יא.</span></B>&nbsp</span>יש נשים שנהגו לברך "שהחיינו" בשעת הדלקת הנרות, אבל נכון יותר שלא יברכו אז שהחיינו, אלא יכוונו לצאת ידי חובת ברכת שהחיינו, כששומעות ברכת שהחיינו הנאמרת בעת הקידוש, ושומע כעונה.
<BR><p></p>
<!--$!-->
<a name="פרקBמB-BהלכותBסוכהBולולב-יב."></a><span style="fz:28px; ">
<B><span style='color:RGB(34,80,136);'>יב.</span></B>&nbsp</span>כל מי שחייב בשמיעת קול שופר, ובסוכה, חייב בלולב, וכל הפטור מהם פטור מנטילת לולב, הילכך נשים פטורות מנטילת לולב, שכל מצות עשה שהזמן גרמא נשים פטורות, והנשים הספרדיות אינן מברכות על נטילת לולב, משום שלדעת הרמב"ם והראב"ד וסיעתם יש בזה איסור ברכה לבטלה, וכדבריהם פסק מרן שקבלנו הוראותיו לכל אשר יאמר כי הוא זה. ואחר שהן פטורות מלולב היאך יברכו אשר קדשנו במצותיו וצונו על נטילת לולב, וה׳ לא צוה. לכן אם חפצות הן ליטול הלולב, יטלוהו בלא ברכה. <small><small>[ורשאות ליטול הלולב בלי ברכה, ואין בזה איסור בל תוסיף]</small></small>. אולם הנשים של אחינו האשכנזים נוהגות כדעת ר"ת לברך על הלולב, ולכן אם האשה נשואה בעלה יוכל לתת לה במתנה הלולב ומיניו. אבל אם הוא איש אחר ונותן הלולב ומיניו לאשה נשואה, טוב שיאמר לה: הרי לך לולבי במתנה, על מנת שתצאי בו ידי חובת המצוה בלבד. <span style='color:gray; fz:14px;'>יב)</small></small></span>
<BR><p></p>
<!--$!-->
<a name="פרקBמB-BהלכותBסוכהBולולב-יג."></a><span style="fz:28px; ">
<B><span style='color:RGB(34,80,136);'>יג.</span></B>&nbsp</span>נכון מאד שנשים הספרדיות לא תברכנה אפילו ברכת שהחיינו על לולב וסוכה, ומכל מקום נשים הנוהגות לברך שהחיינו בלבד על לולב וסוכה, אין למחות בידן, בפרט לנשים הרגילות לברך על מצוות אלה שכדאי להפיס דעתן ולומר להן שתברכה ברכת שהחיינו בלבד. <span style='color:gray; fz:14px;'>יג)</small></small></span>
<BR><p></p>
<!--$!-->
<a name="פרקBמB-BהלכותBסוכהBולולב-יד."></a><span style="fz:28px; ">
<B><span style='color:RGB(34,80,136);'>יד.</span></B>&nbsp</span>נשים אשכנזיות המברכות על מצות עשה שהזמן גרמא, כפי מנהגן, וכגון על סוכה ולולב, טוב שספרדי השומע את ברכתן לא יענה אחריהן אמן, דכיון שלדעת הרמב"ם ומרן השלחן ערוך הרי זו ברכה לבטלה, <small><small>[והרמב"ם הרי פסק את דינו גם לאשכנזים, אלא שהם לא נהגו בזה כדבריו]</small></small>, ספק אמן יתומה לחומרא, ושב ואל תעשה עדיף. וכל שכן אם שומע ברכה זו מאשה ספרדיה המברכת על לולב, שאין לענות אחריה אמן, משום ספק אמן יתומה. <span style='color:gray; fz:14px;'>יד)</small></small></span>
<BR><p></p>
<!--$!-->
<a name="פרקBמB-BהלכותBסוכהBולולב-טו."></a><span style="fz:28px; ">
<B><span style='color:RGB(34,80,136);'>טו.</span></B>&nbsp</span>גם למנהג הנשים האשכנזיות שמברכות על לולב ומיניו, אין לבעל לברך עבור האשה על מצוות עשה שהזמן גרמא, כמו שאיש מברך על חבירו. <span style='color:gray; fz:14px;'>טו)</small></small></span>
<BR><p></p>
<!--$!-->
<a name="פרקBמB-BהלכותBסוכהBולולב-טז."></a><span style="fz:28px; ">
<B><span style='color:RGB(34,80,136);'>טז.</span></B>&nbsp</span>מצות עשה לשמוח בחג סוכות ופסח בבשר וביין, וגם הנשים חייבות לשמוח ביום טוב, ולכן מצוה לשמח את הנשים בראוי להן, דהיינו בבגדים ותכשיטים נאים כאשר תשיג ידו. <span style='color:gray; fz:14px;'>טז)</small></small></span>
<BR><p></p>
<!--$!-->
<a name="פרקBמB-BהלכותBסוכהBולולב-יז."></a><span style="fz:28px; ">
<B><span style='color:RGB(34,80,136);'>יז.</span></B>&nbsp</span>נשים רשאות לומר תיקון ליל הושענא רבה, אף שאינן חייבות בכך. <span style='color:gray; fz:14px;'>יז)</small></small></span>
<BR><p></p>
<!--$!-->
<a name="פרקBמB-BהלכותBסוכהBולולב-יח."></a><span style="fz:28px; ">
<B><span style='color:RGB(34,80,136);'>יח.</span></B>&nbsp</span>נשים פטורות ממצות חביטת ערבה, שכל מצות עשה שהזמן גרמא נשים פטורות. <span style='color:gray; fz:14px;'>יח)</small></small></span>
<BR><p></p>
<!--$!-->
<a name="פרקBמB-BהלכותBסוכהBולולב-יט."></a><span style="fz:28px; ">
<B><span style='color:RGB(34,80,136);'>יט.</span></B>&nbsp</span>אם יש חשש שירדו גשמים בחג סוכות, ויקלקלו את הסדינים והקישוטים, מותר להוציאם מהסוכה בחול המועד, ואם לא קשרו את הסדינים מערב יום טוב, אלא בקשר עניבה, יוכל להתיר את הקשרים ביום טוב. <span style='color:gray; fz:14px;'>יט)</small></small></span>
<BR><p></p>
<!--$!-->
<a name="פרקBמB-BהלכותBסוכהBולולב-כ."></a><span style="fz:28px; ">
<B><span style='color:RGB(34,80,136);'>כ.</span></B>&nbsp</span>אשה שטעתה בתפלתה בשמיני עצרת, ואמרה את יום חג הסוכות הזה וחתמה, ונזכרה באמצע ברכת רצה, תחזור לברכת אתה בחרתנו. והוא הדין אם נזכרה אחר כך בברכת שים שלום, או אפילו באמצע "אלהי נצור", חוזרת לאתה בחרתנו, ואם עקרה רגליה, חוזרת לראש התפלה. <small><small>[וטוב שתתנה ותאמר: אם אני חייבת לחזור ולהתפלל, הריני חוזרת ומתפללת כדת, ואם אינני חייבת לחזור ולהתפלל, תהיה תפלתי זו תפלת "נדבה"]</small></small>. ואין הבדל בזה בין אם היתה יודעת שהוא שמיני עצרת וטעתה בלשונה, ואמרה את חג הסוכות הזה, לבין אם טעתה ושכחה שהוא יום שמיני עצרת, לעולם חוזרת לראש. <span style='color:gray; fz:14px;'>כ)</small></small></span>
<BR>
<!--$~-->
<BR><a name="HtmpReportNum0041_L2"></a><a name="פרקBמאB-BמהלכותBחנוכה"></a><br><hr><br><br><span style="fz:28px; ">
<p></p>
<B><U><span style='color:RGB(34,80,136);'><u>פרק מא - מהלכות חנוכה</u></span><BR></U></B></span><p></p>
<!--$!-->
<a name="פרקBמאB-BמהלכותBחנוכה-א."></a><span style="fz:28px; ">
<B><span style='color:RGB(34,80,136);'>א.</span></B>&nbsp</span>נוהגות הנשים שלא לעשות מלאכה בעוד שהנרות שבבית דולקים, ואין להקל להן. אבל יש נשים שנהגו שלא לעשות מלאכה בכל החנוכה, ויש לבטל מנהגן, כי הבטלה מביאה לידי שעמום וכו'. ומכל מקום יש אומרים שטוב לנשים להמנע ממלאכות כבדות שיש בהן טירחא יתרה, על כל פנים ביום ראשון ושמיני של חנוכה. אבל האנשים אינם נמנעים משום מלאכה. <span style='color:gray; fz:14px;'>א)</small></small></span>
<BR><p></p>
<!--$!-->
<a name="פרקBמאB-BמהלכותBחנוכה-ב."></a><span style="fz:28px; ">
<B><span style='color:RGB(34,80,136);'>ב.</span></B>&nbsp</span>אלמנה הניזונית מנכסי יתומים, צריכים לתת לה לקניית שמן לנרות חנוכה, כיון שאף הנשים חייבות בנר חנוכה. אולם גם בזה אין לחייב את היתומים לתת לה יותר מכדי נר אחד לכל לילה, שאין לכוף את היתומים לשלם לה להידור מצוה. <span style='color:gray; fz:14px;'>ב)</small></small></span>
<BR><p></p>
<!--$!-->
<a name="פרקBמאB-BמהלכותBחנוכה-ג."></a><span style="fz:28px; ">
<B><span style='color:RGB(34,80,136);'>ג.</span></B>&nbsp</span>נשים חייבות בהדלקת נרות חנוכה, שאף הן היו באותו הנם. והאשה מוציאה את בעלה ידי חובת הדלקת נרות חנוכה. ולפיכך כשבעל הבית נאלץ להיעדר מביתו בזמן ההדלקה, עד לשעה מאוחרת בלילה, ראוי ונכון שימנה את אשתו להדליק נרות חנוכה עם צאת הכוכבים, שהוא כרבע שעה אחר שקיעת השמש, ובזה גם הוא יוצא ידי חובה. ונכון שאברכי ישיבה ינהגו כן לכתחלה, שימנו את נשותיהם שליח להדלקת נר חנוכה בזמן, כדי שלא לבטל תורה ברבים בכולל. <small><small>[שמאחר ונר חנוכה החיוב הוא נר איש וביתו, אשתו כגופו ויכולה להדליק עליו ויוצא בהדלקתה ידי חובה, ובשביל הידור מצוה להדליק בעצמו בזמן, אין לגרום לביטול תורה דרבים. והוי מחשב שכר מצוה כנגד הפסד לימוד תורה]</small></small>. <span style='color:gray; fz:14px;'>ג)</small></small></span>
<BR><p></p>
<!--$!-->
<a name="פרקBמאB-BמהלכותBחנוכה-ד."></a><span style="fz:28px; ">
<B><span style='color:RGB(34,80,136);'>ד.</span></B>&nbsp</span>אשה המדלקת נר חנוכה במקום בעלה, מברכת בנוסח הרגיל "להדליק נר חנוכה". ואם בירכה "על הדלקת נר חנוכה" אינה מברכת שוב. <span style='color:gray; fz:14px;'>ד)</small></small></span>
<BR><p></p>
<!--$!-->
<a name="פרקBמאB-BמהלכותBחנוכה-ה."></a><span style="fz:28px; ">
<B><span style='color:RGB(34,80,136);'>ה.</span></B>&nbsp</span>מי שלן בבית מלון לרגל עסקיו, ואשתו מדלקת עליו בביתו, אינו רשאי לכוין בפירוש שאינו רוצה לצאת ידי חובתו בהדלקת נרות החנוכה שמדליקה עליו אשתו בביתם, ולהדליק עם ברכה בחדרו במלון, שחובת נר חנוכה הוא חובת איש וביתו, ואינו חובת גברא בלבד, ועל כרחו יוצא ידי חובתו במה שאשתו מדלקת עליו. <span style='color:gray; fz:14px;'>ה)</small></small></span>
<BR><p></p>
<!--$!-->
<a name="פרקBמאB-BמהלכותBחנוכה-ו."></a><span style="fz:28px; ">
<B><span style='color:RGB(34,80,136);'>ו.</span></B>&nbsp</span>סומא <small><small>[עיור]</small></small> אם יש לו אשה, אשתו מדלקת עליו, ואם אין לו אשה, ויש לו בית מיוחד מדליק על ידי סיוע של אחר. <span style='color:gray; fz:14px;'>ו)</small></small></span>
<BR><p></p>
<!--$!-->
<a name="פרקBמאB-BמהלכותBחנוכה-ז."></a><span style="fz:28px; ">
<B><span style='color:RGB(34,80,136);'>ז.</span></B>&nbsp</span>נשים פטורות מאמירת ההלל בימי החנוכה, אף על פי שחייבות בנר חנוכה, משום שאף הן היו באותו הנס. ואם ירצו לקרוא ההלל בחנוכה, לא תברכנה, דספק ברכות להקל, וגם הנשים מבנות אשכנז הנוהגות לברך על כל מצות עשה שהזמן גרמא, מכל מקום כאן לא תברכנה על ההלל בחנוכה, כיון שזו מצוה שאין בה עשייה. <span style='color:gray; fz:14px;'>ז)</small></small></span>
<BR>
<!--$~-->
<BR><a name="HtmpReportNum0042_L2"></a><a name="פרקBמבB-BהלכותBד׳BפרשיותBופורים"></a><br><hr><br><br><span style="fz:28px; ">
<p></p>
<B><U><span style='color:RGB(34,80,136);'><u>פרק מב - הלכות ד׳ פרשיות ופורים</u></span><BR></U></B></span><p></p>
<!--$!-->
<a name="פרקBמבB-BהלכותBד׳BפרשיותBופורים-א."></a><span style="fz:28px; ">
<B><span style='color:RGB(34,80,136);'>א.</span></B>&nbsp</span>יש אומרים שגם הנשים צריכות לבוא לעזרת נשים בשבת זכור כדי לשמוע קריאת פרשת זכור, הואיל ומן התורה אין זמן קבוע למצות זכירת מעשה עמלק. ויש אומרים שהואיל ועיקר מצות זכירת עמלק אינה אלא כדי לבוא לידי מעשה, דהיינו להלחם בעמלק, מלחמה בפועל, ונשים לאו בנות מלחמה הן, לכן פטורות הנשים מקריאת ומשמיעת פרשת זכור. ואף על פי שהנשים שמקילות בזה יש להן על מה שיסמוכו, מכל מקום המחמירות לבוא לעזרת נשים לצאת ידי חובת קריאת פרשת זכור אליבא דכולי עלמא תבא עליהן ברכה. ומותר להוציא ספר תורה במיוחד לנשים <small><small>[בשעות שלאחר התפלה]</small></small> לקרוא להן בפרשת זכור בלי ברכה. <span style='color:gray; fz:14px;'>א)</small></small></span>
<BR><p></p>
<!--$!-->
<a name="פרקBמבB-BהלכותBד׳BפרשיותBופורים-ב."></a><span style="fz:28px; ">
<B><span style='color:RGB(34,80,136);'>ב.</span></B>&nbsp</span>מעוברות ומניקות פטורות מלהתענות בתענית אסתר. <span style='color:gray; fz:14px;'>ב)</small></small></span> ומעוברת שאמרו היינו כשהוכר עוברה, שהוא משלשה חדשים ומעלה, ומכל מקום אם סובלת מהקאות ומיחושים או חולשה רבה מותר לה לאכול גם בטרם מלאת לה שלשת חדשי הריונה, ובפרט לאחר ארבעים יום ליצירת הולד. <span style='color:gray; fz:14px;'>ג)</small></small></span> ומינקת שאמרו אפילו אם פסקה להניק את בנה, כל שהיא תוך כ"ד חודש ללידתה ומרגישה חולשה יתרה, הרי היא פטורה מלהתענות. <span style='color:gray; fz:14px;'>ד)</small></small></span> וכן אשה שהפילה פטורה מלהתענות תוך שלשים יום להפלתה. <span style='color:gray; fz:14px;'>ה)</small></small></span> ואין צריך לומר שיולדת תוך שלשים יום פטורה מלהתענות, ואינה רשאית להחמיר על עצמה. <span style='color:gray; fz:14px;'>ו)</small></small></span> וכן חולה שאין בה סכנה פטורה מתענית זה ואינה רשאית להחמיר על עצמה. <span style='color:gray; fz:14px;'>ז)</small></small></span> ואפילו מי שתקפתה חולשה יתרה אינה צריך להתענות. <span style='color:gray; fz:14px;'>ח)</small></small></span> ואפילו מי שאינה אלא מצטערת מכאב עינים לא תתענה, וכשתבריא תפרע תעניתה, אלא אם כן אכלה על פי פקודת רופא שאז אינה צריכה לפרוע התענית. <span style='color:gray; fz:14px;'>ט)</small></small></span> וכן מעוברות ומניקות וחולה אפילו אין בה סכנה אינם צריכים לפרוע התענית. <span style='color:gray; fz:14px;'>י)</small></small></span> אבל הבריאים, בין אנשים בין נשים, לא יפרשו מן הצבור. ואפילו מי שבא בדרך וקשה עליו התענית ידחוק עצמו ויתענה. <span style='color:gray; fz:14px;'>יא)</small></small></span>
<BR><p></p>
<!--$!-->
<a name="פרקBמבB-BהלכותBד׳BפרשיותBופורים-ג."></a><span style="fz:28px; ">
<B><span style='color:RGB(34,80,136);'>ג.</span></B>&nbsp</span>כלה בתוך שבעת ימי המשתה שלה לא תתענה בצום "תענית אסתר". <span style='color:gray; fz:14px;'>יב)</small></small></span>
<BR><p></p>
<!--$!-->
<a name="פרקBמבB-BהלכותBד׳BפרשיותBופורים-ד."></a><span style="fz:28px; ">
<B><span style='color:RGB(34,80,136);'>ד.</span></B>&nbsp</span>הכל חייבים בקריאת המגילה אנשים נשים וגרים. ולכן הנשים שאינן יכולות לבוא לבית הכנסת לשמוע מקרא מגילה מהשליח צבור, או שאינן יכולות לשמוע קריאתה היטב מפי הקורא, מפני ההפרעות שבבית הכנסת במקום שמכים המן וכיו"ב, חייבות לשמוע קריאתה מפי אדם הבקי בקריאתה. וכן אמרו חז"ל: נשים חייבות במקרא מגילה שאף הן היו באותו הנם. <span style='color:gray; fz:14px;'>יג)</small></small></span> ר׳ יהושע בן לוי היה מכנס כל אנשי ביתו וקורא לפניהם. ר׳ יונה היה מתכוין לקרותה לפני הנשים שבביתו, שהכל היו בספק, והכל חייבין בשמיעה. <span style='color:gray; fz:14px;'>יד)</small></small></span> ואף על פי שכבר יצא האיש ידי חובת קריאת המגילה בקריאה שבבית הכנסת, חוזר וקורא המגילה בביתו להוציא את הנשים ידי חובתן. ואין הנשים צריכות לבא לבית הכנסת לשומעה ברוב עם. <span style='color:gray; fz:14px;'>טו)</small></small></span>
<BR><p></p>
<!--$!-->
<a name="פרקBמבB-BהלכותBד׳BפרשיותBופורים-ה."></a><span style="fz:28px; ">
<B><span style='color:RGB(34,80,136);'>ה.</span></B>&nbsp</span>הקורא את המגילה בבית להוציא את הנשים צריך לברך להן ברכות המגילה, כשם שמברכים האנשים בבית הכנסת. וכן המנהג פשוט בעיה"ק ירושלים ת"ו. וכן יש להנהיג בכל מקום. <small><small>[ולענין ברכה שאחר המגילה, ראה להלן סעיף ז׳]</small></small>. <span style='color:gray; fz:14px;'>טז)</small></small></span>
<BR><p></p>
<!--$!-->
<a name="פרקBמבB-BהלכותBד׳BפרשיותBופורים-ו."></a><span style="fz:28px; ">
<B><span style='color:RGB(34,80,136);'>ו.</span></B>&nbsp</span>אף מי שבירך כל הברכות וקרא המגילה בבית הכנסת, יכול לחזור ולברך הברכות כולם, לרבות ברכת שהחיינו, להוציא את הנשים בביתו. <span style='color:gray; fz:14px;'>יז)</small></small></span>
<BR><p></p>
<!--$!-->
<a name="פרקBמבB-BהלכותBד׳BפרשיותBופורים-ז."></a><span style="fz:28px; ">
<B><span style='color:RGB(34,80,136);'>ז.</span></B>&nbsp</span>הקורא ביחיד או החוזר לקרותה לפני הנשים, אף על פי שמברך לפניה כל הברכות, מכל מקום לאחריה אינו מברך, שאין ברכה אחרונה אלא מנהג, ולא תיקנו לאומרה אלא בצבור. ומכל מקום אם יש שם עשר נשים ששומעות המגילה לצאת ידי חובה רשאי הקורא לברך לאחריה, כיון שעכ"פ יש בזה פרסומי ניסא. <span style='color:gray; fz:14px;'>יח)</small></small></span>
<BR><p></p>
<!--$!-->
<a name="פרקBמבB-BהלכותBד׳BפרשיותBופורים-ח."></a><span style="fz:28px; ">
<B><span style='color:RGB(34,80,136);'>ח.</span></B>&nbsp</span>יש אומרים שאף על פי שהנשים חייבות במקרא מגילה, אינן מוציאות את האנשים ידי חובתם. <span style='color:gray; fz:14px;'>יט)</small></small></span> ויש חולקים ואומרים שהנשים יכולות להוציא את האנשים ידי חובה. <span style='color:gray; fz:14px;'>כ)</small></small></span> ואף על פי שהעיקר כדעה אחרונה. <span style='color:gray; fz:14px;'>כא)</small></small></span> טוב לחוש לסברא ראשונה, אלא אם כן בשעת הדחק. <span style='color:gray; fz:14px;'>כב)</small></small></span>
<BR><p></p>
<!--$!-->
<a name="פרקBמבB-BהלכותBד׳BפרשיותBופורים-ט."></a><span style="fz:28px; ">
<B><span style='color:RGB(34,80,136);'>ט.</span></B>&nbsp</span>אסור לאכול קודם קריאת המגילה, ואין חילוק בזה בין קריאת המגילה של לילה לקריאת המגילה של יום. ולכן יזהרו הנשים שלא לאכול ביום פורים עד שיבאו בעליהן מבית הכנסת לקרות להן המגילה ולהוציאן ידי חובתן. ומכל מקום מותר לטעום פירות קודם קריאתה, וכן פחות מכביצה פת או עוגה, ולשתות תה או קפה. ואשה המחמירה שלא לטעום כלום קודם מקרא מגילה, תבוא עליה ברכה. והיושבת בתענית וקשה לה להשאר בתענית ליל י"ד בפורים דפרזים עד אחר קריאת המגילה, תטעם פחות מכביצה פת או עוגה, או תטעם פירות אפי׳ יותר מכביצה. <span style='color:gray; fz:14px;'>כג)</small></small></span>
<BR><p></p>
<!--$!-->
<a name="פרקBמבB-BהלכותBד׳BפרשיותBופורים-י."></a><span style="fz:28px; ">
<B><span style='color:RGB(34,80,136);'>י.</span></B>&nbsp</span>גם הנשים יתנו מעות "זכר למחצית השקל". ולכן כל איש שיש יכולת בידו יתן בעדו ובעד אשתו ובניו ובנותיו הסמוכים על שלחנו סך הנ"ל לכל אחד. ואם אין ידו משגת כל כך, יתן הסכום הנ"ל בעדו, ובעד כל אחד מבני ביתו מטבע יותר קטן <small><small>[חצי שקל]</small></small> כפי כחו. כי כאיש גבורתו. ומעות הללו שהם זכר למחצית השקל ינתנו לטובת מוסדות של תורה ולישיבות שמגדלים בהם תלמידי חכמים, שמיום שחרב בית המקדש אין להקב"ה בעולמו אלא ד׳ אמות של הלכה. <span style='color:gray; fz:14px;'>כד)</small></small></span>
<BR><p></p>
<!--$!-->
<a name="פרקBמבB-BהלכותBד׳BפרשיותBופורים-יא."></a><span style="fz:28px; ">
<B><span style='color:RGB(34,80,136);'>יא.</span></B>&nbsp</span>אשה חייבת במשלוח מנות, ותשלח לרעותה. <span style='color:gray; fz:14px;'>כה)</small></small></span> וגם אשה נשואה אינה יוצאת במשלוח מנות של בעלה בלבד. <span style='color:gray; fz:14px;'>כו)</small></small></span> וטוב שלא ישלחו איש לאשה, ואשה לאיש, פן יבואו לידי ספק קידושין, אלא ישלחו איש לאיש ואשה לאשה. <span style='color:gray; fz:14px;'>כז)</small></small></span> והבנות מגיל י"ב שנה ומעלה, אף שסמוכות על שולחן הוריהן, חייבות במשלוח מנות לחברותיהן. <span style='color:gray; fz:14px;'>כח)</small></small></span>
<BR><p></p>
<!--$!-->
<a name="פרקBמבB-BהלכותBד׳BפרשיותBופורים-יב."></a><span style="fz:28px; ">
<B><span style='color:RGB(34,80,136);'>יב.</span></B>&nbsp</span>אסור לאשה להתחפש בפורים לגבר, ואין לה ללבוש בגדי גבר, ואפילו כובע של איש, שלא לעבור על איסור לא יהיה כלי גבר על אשה. <span style='color:gray; fz:14px;'>כט)</small></small></span>
<BR><p></p>
<!--$!-->
<a name="פרקBמבB-BהלכותBד׳BפרשיותBופורים-יג."></a><span style="fz:28px; ">
<B><span style='color:RGB(34,80,136);'>יג.</span></B>&nbsp</span>יש מי שאומר שאם האשה לובשת רק בגד אחד של איש, כגון כובע לבדו, ושאר הבגדים הם כהוגן, יש להקל. ולדינא נכון להחמיר גם בזה. <span style='color:gray; fz:14px;'>ל)</small></small></span>
<BR><p></p>
<!--$!-->
<a name="פרקBמבB-BהלכותBד׳BפרשיותBופורים-יד."></a><span style="fz:28px; ">
<B><span style='color:RGB(34,80,136);'>יד.</span></B>&nbsp</span>אשה השולחת משלוח מנות לילדה קטנה, או לילד קטן, לא יצאה ידי חובה, לא יצאה ידי חובת משלוח מנות, וצריכה לחזור ולשלוח מנות לגדולה.
<BR><p></p>
<!--$!-->
<a name="פרקBמבB-BהלכותBד׳BפרשיותBופורים-טו."></a><span style="fz:28px; ">
<B><span style='color:RGB(34,80,136);'>טו.</span></B>&nbsp</span>נשים חייבות בכל המצוות הנוהגות בפורים, במתנות לאביונים, בסעודת פורים ביום, ומן הדין אינן צריכות לאכול פת בסעודת פורים, ויש אומרים שאין הנשים חייבות בשתיית יין בפורים, שאין דרכן של הנשים בשתיית יין. <span style='color:gray; fz:14px;'>לא)</small></small></span>
<BR>
<!--$~-->
<BR><a name="HtmpReportNum0043_L2"></a><a name="פרקBמגB-BהלכותBפסח"></a><br><hr><br><br><span style="fz:28px; ">
<p></p>
<B><U><span style='color:RGB(34,80,136);'><u>פרק מג - הלכות פסח</u></span><BR></U></B></span><p></p>
<!--$!-->
<a name="פרקBמגB-BהלכותBפסח-א."></a><span style="fz:28px; ">
<B><span style='color:RGB(34,80,136);'>א.</span></B>&nbsp</span>בנות המתגוררות לבדן בדירה משותפת, ונשארות שם בפסח, חייבות לבדוק את חדרן בליל ארבעה עשר בניסן, ולבער החמץ למחר. ויברכו על הבדיקה כדין האיש. ואם נוסעות לחופשה לביתן, אם הן יוצאות מהחדר אחר י"ד אדר, חייבות לבדוק את החדר בלי ברכה בלילה הקודם לנסיעתן, ואם הן יוצאות מהחדר קודם י"ד אדר, פטורות מבדיקת חמץ. <span style='color:gray; fz:14px;'>א)</small></small></span>
<BR><p></p>
<!--$!-->
<a name="פרקBמגB-BהלכותBפסח-ב."></a><span style="fz:28px; ">
<B><span style='color:RGB(34,80,136);'>ב.</span></B>&nbsp</span>אף הנשים מצוות על מצות תשביתו, ולכן אם אין האיש בביתו, תזהר האשה לבער החמץ לפני זמן איסורו, והבעל יבטל ביום י"ד בניסן במקום שהוא נמצא, ואם אין הבעל עושה כן תבטל האשה את החמץ ביום י"ד. <span style='color:gray; fz:14px;'>ב)</small></small></span>
<BR><p></p>
<!--$!-->
<a name="פרקBמגB-BהלכותBפסח-ג."></a><span style="fz:28px; ">
<B><span style='color:RGB(34,80,136);'>ג.</span></B>&nbsp</span>יכולה אשה למכור את החמץ לגוי <small><small>[דרך הרבנות]</small></small> אפילו בלי ידיעתו, דמסתמא מסכים לזה בדעתו כדי להינצל מאיסור בל יראה ובל ימצא. <span style='color:gray; fz:14px;'>ג)</small></small></span>
<BR><p></p>
<!--$!-->
<a name="פרקBמגB-BהלכותBפסח-ד."></a><span style="fz:28px; ">
<B><span style='color:RGB(34,80,136);'>ד.</span></B>&nbsp</span>אם אין האיש בביתו, יכול לבטל בכל מקום שהוא נמצא, ואם אין ידוע שעושה כן, מוטב שתבטל אשתו את החמץ, ואפילו לא ציוה אותה על כך בפירוש. ותאמר בביטולה: "כל חמירא דאיכא ברשות בעלי ליבטיל ולהוי כעפרא דארעא", ואם אינה מבינה תרגום, תאמר הביטול בשפה המובנת לה. <span style='color:gray; fz:14px;'>ד)</small></small></span>
<BR><p></p>
<!--$!-->
<a name="פרקBמגB-BהלכותBפסח-ה."></a><span style="fz:28px; ">
<B><span style='color:RGB(34,80,136);'>ה.</span></B>&nbsp</span>גם אשה חייבת בברכת האילנות בחודש ניסן, ולכן היוצאת בימי ניסן ורואה אילנות שמוציאים פרחים, מברכת: "ברוך אתה ה׳ אלהינו מלך העולם שלא חיסר בעולמו כלום וברא בו בריות טובות ואילנות טובות ליהנות בהם בני אדם". ותיקנו ברכה זו לפי שהוא ענין שבא מזמן לזמן באופן מחודש, שאדם רואה עצים יבשים שהפריחם הקב"ה. ואינה מברכת אלא פעם אחת בשנה. <span style='color:gray; fz:14px;'>ה)</small></small></span>
<BR><p></p>
<!--$!-->
<a name="פרקBמגB-BהלכותBפסח-ו."></a><span style="fz:28px; ">
<B><span style='color:RGB(34,80,136);'>ו.</span></B>&nbsp</span>הקונים מצרכי מזון לפסח יזהרו מאד להניחם במקומות מיוחדים ושמורים, ובפרט כשיש בבית ילדים קטנים, והדבר מצוי שהולכים עם פרוסות לחם בידם, ומפררים דרך אכילתם, ויש לחוש פן יפלו מפירורי החמץ אל מצרכי המזון של פסח. ובשעה שעקרת הבית עסוקה בניקוי וברירת האורז לצורך הפסח <small><small>[לבל ימצא בו חטה]</small></small>, והילדים באים על ידה, ופתם בידם, יוכלו לגרום בלא יודעים לנפילת פירורי חמץ לתוך האורז הכשר לפסח, וידוע שחמץ בפסח אוסר במשהו, שאפילו באלף אינו בטל. <span style='color:gray; fz:14px;'>ו)</small></small></span>
<BR><p></p>
<!--$!-->
<a name="פרקBמגB-BהלכותBפסח-ז."></a><span style="fz:28px; ">
<B><span style='color:RGB(34,80,136);'>ז.</span></B>&nbsp</span>תמרוקים ודברי קוסמטיקה לנשים, מותרים בפסח, מכיון שנפסלו מאכילת כלב קודם הפסח. וכן טבק הרחה כשר, שאפילו אם נעשה בכוהל חמץ, דינו כחרכו קודם זמנו, ומכל שכן שבארץ ישראל רוב הספירט מופק מדברים שאינם חמץ, וכל דפריש מרובא פריש. <span style='color:gray; fz:14px;'>ז)</small></small></span>
<BR><p></p>
<!--$!-->
<a name="פרקBמגB-BהלכותBפסח-ח."></a><span style="fz:28px; ">
<B><span style='color:RGB(34,80,136);'>ח.</span></B>&nbsp</span>טבליות וכדורי הרגעה, נגד מיחושי ראש ושיניים, מותר להשתמש בהם, אפילו יש בהם תערובת חמץ <small><small>(עמילן של חטה)</small></small>, כל שטעמם פגום, ובולעים אותם כמות שהם. אבל טבליות שמוצצים אותם וטעמם טוב אסור למצוץ מהם לרפואת דלקת גרון וכיוצא, אלא אם כן נתברר שנעשו מעמילן של תירם או תפוחי אדמה. וטוב לבקש מהרופא בעת רישום הרצפט שירשום לו תרופות שאינן מכילות חמץ כתחליף לאלה שיש בהן חשש תערובת חמץ. <span style='color:gray; fz:14px;'>ח)</small></small></span>
<BR><p></p>
<!--$!-->
<a name="פרקBמגB-BהלכותBפסח-ט."></a><span style="fz:28px; ">
<B><span style='color:RGB(34,80,136);'>ט.</span></B>&nbsp</span>מעיקר הדין מותר להשתמש בפסח בחומרי ניקוי פגומים, ובסבון ושמפו פגומים מאכילת כלב, הן להדחת הכלים והן לרחיצת הגוף. ומכל מקום כיום יש הכשר גם לחומרי ניקוי, ונכון לנהוג שלא להכניס לבית שום מוצר בלי הכשר לפסח כדת. <span style='color:gray; fz:14px;'>ט)</small></small></span>
<BR><p></p>
<!--$!-->
<a name="פרקBמגB-BהלכותBפסח-י."></a><span style="fz:28px; ">
<B><span style='color:RGB(34,80,136);'>י.</span></B>&nbsp</span>תנור אפיה חשמלי יש לנקותו היטב עד כמה שהיד מגעת, ולהמנע מלהשתמש בו עשרים וארבע שעות קודם ההכשר, ואחר כך ידליקו את התנור בחום הגבוה ביותר שאפשר, וישאירוהו דולק כשעה, באופן שאם נשארה איזה זיעה בדפני התנור, תישרף כליל על יד ההיסק. ודי בזה. אולם התבניות שאי אפשר ללבנם באור עד שיהיו ניצוצות ניתזים מהם, יקנה חדשים לפסח. י)</small></small> יא. בענין הכשר המיקרו גל לפסח, יש להבחין בין שני סוגי המיקרו-גל המצויים, כי יש כאלה שיש בהם גם גופי חימום <small><small>[השחמה]</small></small>, ואז דינם כדין הכשר תנור אפייה רגיל, הנזכר בסעיף הקודם. אך בתנורי מיקרו גל שאין בהם גופי חימום, אלא פועלים רק באמצעות קרינה, אם משמשים בהם בתדירות רבה לחימום המאכלים, <small><small>[כגון במקום ציבורי]</small></small>, יתכן מאד שהדפנות מגיעים לחום שהיד סולדת בו, ואז צריכים הכשר לפסח, וינקו אותם היטב, ואח"כ יניחו כוס עם מים ומעט חומר ניקוי, <small><small>[אבל לא אקנומיקה]</small></small>, וירתיחו את המים במשך כעשר דקות, עד שדפנות התנור יספגו את האדים. ובנוסף לזה נכון להחמיר להשתמש במיקרו גל בפסח גם באמצעות קופסת קרטון או פלסטיק סגורה היטב. ואם יודע שברוב פעמים דפנות המיקרו גל אינם מגיעים לחום שהיד סולדת בו, די בניקוי היטב, ובמקרה כזה אין צריך הכשר למיקרו גל, הן לפסח והן לבשר וחלב. והצלחת של הזכוכית שהמאכל בתוכה לדידן די לה בשטיפה היטב. <span style='color:gray; fz:14px;'>יא)</small></small></span>
<BR><p></p>
<!--$!-->
<a name="פרקBמגB-BהלכותBפסח-יב."></a><span style="fz:28px; ">
<B><span style='color:RGB(34,80,136);'>יב.</span></B>&nbsp</span>מדיח כלים חשמלי הפועל ע"י שטיפה ברותחין עם חומרי ניקוי פגומים, מותר להשתמש בו בפסח ע"י שינקו היטב את המכונה מכל לכלוך, ויפעילו את המכונה <small><small>[בלי כלים בתוכה]</small></small> בשטיפה ברותחין עם חומרי ניקוי פגומים. <span style='color:gray; fz:14px;'>יב)</small></small></span>
<BR><p></p>
<!--$!-->
<a name="פרקBמגB-BהלכותBפסח-יג."></a><span style="fz:28px; ">
<B><span style='color:RGB(34,80,136);'>יג.</span></B>&nbsp</span>פלאטה חשמלית די שישפוך עליה רותחים מכלי ראשון, לאחר שינקה אותה היטב. <span style='color:gray; fz:14px;'>יג)</small></small></span>
<BR><p></p>
<!--$!-->
<a name="פרקBמגB-BהלכותBפסח-יד."></a><span style="fz:28px; ">
<B><span style='color:RGB(34,80,136);'>יד.</span></B>&nbsp</span>מקרר חשמלי <small><small>(פריזי׳דר)</small></small> דיו בשטיפה וניקוי היטב להכשירו לפסח. <span style='color:gray; fz:14px;'>יד)</small></small></span>
<BR><p></p>
<!--$!-->
<a name="פרקBמגB-BהלכותBפסח-טו."></a><span style="fz:28px; ">
<B><span style='color:RGB(34,80,136);'>טו.</span></B>&nbsp</span>הכיור שרוחצים בו הסירים והצלחות, אפי׳ הוא מחרסינה, יערה עליו רותחים ומותר להשתמש בו בפסח. וכן שיש של מטבח, יערו עליו רותחים. ויש מחמירים גם לצפותו בנייר כסף בפסח, והוא חומרא בלבד. <span style='color:gray; fz:14px;'>טו)</small></small></span>
<BR><p></p>
<!--$!-->
<a name="פרקBמגB-BהלכותBפסח-טז."></a><span style="fz:28px; ">
<B><span style='color:RGB(34,80,136);'>טז.</span></B>&nbsp</span>השולחנות שאוכלים עליהם, אם הם מכוסים תמיד במפה או שעוונית, או זכוכית, די להם בניגוב היטב, ויכסום במפה נקיה. ואם אוכלים עליהם ממש, נוהגים לערות עליהם רותחים. ואם חושש שיתקלקלו, יוכל להשתמש בהם בפסח, ע"י מפה חדשה. והמפה שאוכלים עליה במשך השנה, הכשרתה בכיבוס במים חמים שהיד סולדת בהם. <span style='color:gray; fz:14px;'>טז)</small></small></span>
<BR><p></p>
<!--$!-->
<a name="פרקBמגB-BהלכותBפסח-יז."></a><span style="fz:28px; ">
<B><span style='color:RGB(34,80,136);'>יז.</span></B>&nbsp</span>כלי זכוכית אינם בולעים ואינם פולטים כלל, ואינם צריכים הכשר לפסח כלל, אפי׳ היה בהם משקה חמץ זמן רב. והאשכנזים נוהגים להחמיר בזכוכית כמו בחרם. ויש מהספרדים שנהגו בחו"ל להחמיר בזה, ואם ירצו לנהוג בארץ ישראל כדעת מרן, נכון שיעשו התרה על מנהגם להחמיר. <span style='color:gray; fz:14px;'>יז)</small></small></span>
<BR><p></p>
<!--$!-->
<a name="פרקBמגB-BהלכותBפסח-יח."></a><span style="fz:28px; ">
<B><span style='color:RGB(34,80,136);'>יח.</span></B>&nbsp</span>אורז וכל מיני קטניות, ובכלל זה אפונים, מותרים בפסח, ובלבד שיזהרו לברר את האורז מחטים או מיני דגן, ולכן נוהגים לבדוק את האורז שלש פעמים, ובשעה שאין ילדים בקרבתם. והאשכנזים נוהגים איסור בפסח באורז. <span style='color:gray; fz:14px;'>יח)</small></small></span>
<BR><p></p>
<!--$!-->
<a name="פרקBמגB-BהלכותBפסח-יט."></a><span style="fz:28px; ">
<B><span style='color:RGB(34,80,136);'>יט.</span></B>&nbsp</span>אשה אשכנזיה הנשואה לבעל ספרדי, והיא עדיין נוהגת איסור באורז וקטניות, כמנהגה בבית אביה, אף על פי כן מותר לה לבשל לבעלה ביום טוב אורז או מיני קטניות. ואם ברצונה לבטל מנהג הוריה, ולנהוג משעת נישואיה כמנהג בעלה, על צד היותר טוב, נכון שתעשה התרה כדי שתוכל לאכול בבית בעלה אורז וקטניות כמנהג הספרדים. והוא הדין לכל יתר מנהגי החומרות שיש לאשכנזים ובפרט בעניני הפסח, שרשאית האשת האשכנזית שנישאת לבעל ספרדי, לנהוג כמנהג הספרדים, לאחר שתעשה התרה על מנהגיה הקודמים. <span style='color:gray; fz:14px;'>יט)</small></small></span>
<BR><p></p>
<!--$!-->
<a name="פרקBמגB-BהלכותBפסח-כ."></a><span style="fz:28px; ">
<B><span style='color:RGB(34,80,136);'>כ.</span></B>&nbsp</span>אשה ספרדיה שהיתה נוהגת היתר באורז בפסח בבית הוריה, ונישאת לאשכנזי, אף על פי שבבית בעלה אין ראוי שתבשל אורז וקטניות בפסח לעצמה, מכל מקום כשהולכת לבית אביה מותר לה לאכול עמהם, שמכיון שארץ ישראל אתריה דמרן, לא אמרינן שקיבלה עליה מנהג ארצות אשכנז לגמרי. אולם בבית בעלה <small><small>[האשכנזי]</small></small>, אין ראוי שתבשל אורז לעצמה. <small><small>(ואינה רשאית להקל לאכול בשר "כשר")</small></small>. <span style='color:gray; fz:14px;'>כ)</small></small></span>
<BR><p></p>
<!--$!-->
<a name="פרקBמגB-BהלכותBפסח-כא."></a><span style="fz:28px; ">
<B><span style='color:RGB(34,80,136);'>כא.</span></B>&nbsp</span>משפחות יוצאי מרוקו שעלו מחוץ לארץ ובאו לארץ ישראל, ובעודם במרוקו נהגו להחמיר באורז וקטניות וכדומה, וממשיכים במנהגם לחומרא גם כאן בארץ ישראל, והבנים נהגו כמותם בהיותם סמוכים על שלחן ההורים, ולאחר שנישאו רוצים לנהוג לקולא כדעת השלחן ערוך, וכמנהג ארץ ישראל, רשאים לנהוג כן, ולבטל חומרות הוריהם, ומעיקר הדין אין צורך שיעשו התרה, אך טוב ונכון שיעשו התרה על ידי שאלת חכם על מה שנהגו. <span style='color:gray; fz:14px;'>כא)</small></small></span>
<BR><p></p>
<!--$!-->
<a name="פרקBמגB-BהלכותBפסח-כב."></a><span style="fz:28px; ">
<B><span style='color:RGB(34,80,136);'>כב.</span></B>&nbsp</span>יש אומרים שאפי׳ נקבה בכורה, מתענה בערב פסח, אך אין מנהגינו כן, ולכן אם עורכים סעודת סיום מסכת בבית הכנסת בערב פסח, אין לחייבן לבוא לשמוע את הסיום, ומותר לקחת להן עוגה מסעודת הסיום. והיכא דאפשר, טוב שהבכורה הנקבה תלך לעזרת נשים שבבית הכנסת לשמוע את הסיום. <span style='color:gray; fz:14px;'>כב)</small></small></span>
<BR><p></p>
<!--$!-->
<a name="פרקBמגB-BהלכותBפסח-כג."></a><span style="fz:28px; ">
<B><span style='color:RGB(34,80,136);'>כג.</span></B>&nbsp</span>במקומות שבכורות נקבות מתענות, אם הבכורה היא מעוברת או מניקה, אין לה להתענות, ומיום הלידה עד סוף כ"ד חודש נחשב דינה כמניקה, אף על פי שאין התינוק יונק ממנה בפועל. <span style='color:gray; fz:14px;'>כג)</small></small></span>
<BR><p></p>
<!--$!-->
<a name="פרקBמגB-BהלכותBפסח-כד."></a><span style="fz:28px; ">
<B><span style='color:RGB(34,80,136);'>כד.</span></B>&nbsp</span>יש נוהגים שאם נולד למי שהוא בן בכור זכר, האב מתענה במקום בנו עד שיגדל. ואם גם האב בכור, האם מתענה במקום הבן עד שיגדל. ויש אומרים שאין לנהוג בחומרא זו בזמנים אלו, שירדה חולשה לעולם, ואף אם יהיה נדמה לאב או לאם שיוכלו להתענות לפי שעה, מכל מקום בלילה לא יוכלו לעשות הסדר כמשפטו, לספר ביציאת מצרים שהיא מצוה מן התורה, ולשתות ד׳ כוסות, ולאכול ד׳ כזיתים של מצה, וב׳ כזיתים של מרור. ועכשיו שנהגו בלאו הכי להקל לאכול בסיום מסכתא ושאר סעודות מצוה ללא הגבלות רבות, יש לאב או לאם להשתדל לשמוע הסיום, ולאכול כזית בסעודת מצוה, לפטור עצמם מן התענית. ואם עדיין לא מלאו לילד <small><small>(הבכור)</small></small> שלשים יום, פטורים האב או האם מתענית בכורות הנזכר. ומכל מקום אם אפשר בנקל טוב לשמוע סיום מסכתא לפטור עצמם מתענית לכל הדעות.
<BR><p></p>
<!--$!-->
<a name="פרקBמגB-BהלכותBפסח-כה."></a><span style="fz:28px; ">
<B><span style='color:RGB(34,80,136);'>כה.</span></B>&nbsp</span>יש להזהיר את עקרת הבית, שעלי החסה שיוצאים בהם ידי חובת מצות אכילת מרור בליל פסח, יבדקום היטב בערב החג מן התולעים שבהם. וגם כאשר קונים עלי חסא ממקומות המוחזקים שאין בהם תולעים, כמו גוש קטיף וכדומה, ראוי לבודקן בהסתכלות היטב. <span style='color:gray; fz:14px;'>כה)</small></small></span>
<BR><p></p>
<!--$!-->
<a name="פרקBמגB-BהלכותBפסח-כו."></a><span style="fz:28px; ">
<B><span style='color:RGB(34,80,136);'>כו.</span></B>&nbsp</span>טוב שהילדים ישנו בערב פסח ביום, בכדי שיוכלו להשאר רעננים בכל הסדר. וילד שלא מבין עדיין בסיפור יציאת מצרים, טוב להחמיר לתת לו יין לארבע כוסות, אלא שאין צריך רביעית, ויתן להם מיץ ענבים. ויותר הכרחי לתת להם קליות ואגוזים או מיני מתיקה, קודם עשיית הסדר. <span style='color:gray; fz:14px;'>כו)</small></small></span>
<BR><p></p>
<!--$!-->
<a name="פרקBמגB-BהלכותBפסח-כז."></a><span style="fz:28px; ">
<B><span style='color:RGB(34,80,136);'>כז.</span></B>&nbsp</span>גם הנשים צריכות לגמור את ההלל בברכותיו בליל חג הפסח, קודם התחלת הסדר. ולדידן אף יכולות הנשים להוציא ידי חובה את האנשים, באופן שהשומע אינו יכול לומר את ההלל בעצמו. <span style='color:gray; fz:14px;'>כז)</small></small></span>
<BR><p></p>
<!--$!-->
<a name="פרקBמגB-BהלכותBפסח-כח."></a><span style="fz:28px; ">
<B><span style='color:RGB(34,80,136);'>כח.</span></B>&nbsp</span>יש לזרז את עקרת הבית ובני הבית לסדר את השולחן בכלים נאים ככל האפשר, ולהכין מקום המושבים שישבו בהיסבה דרך חירות. ויש להניח מקום פנוי בשלחן בליל פסח, ולחסר ממנו מעט, זכר לחורבן. <span style='color:gray; fz:14px;'>כח)</small></small></span>
<BR><p></p>
<!--$!-->
<a name="פרקBמגB-BהלכותBפסח-כט."></a><span style="fz:28px; ">
<B><span style='color:RGB(34,80,136);'>כט.</span></B>&nbsp</span>הנשים חייבות בהיסבה, וראוי לעמוד על המשמר לזכור ולהזכיר את אחרים להסב, מפני שאין אנו רגילים להסב בכל ימות השנה. וצריכים היסבה בשתיית ארבע כוסות, באכילת המצה, אכילת הכריכה, ובאכילת האפיקומן, ושאר כל סעודתו אם ירצה להסב, הרי זה משובח. <span style='color:gray; fz:14px;'>כט)</small></small></span>
<BR><p></p>
<!--$!-->
<a name="פרקBמגB-BהלכותBפסח-ל."></a><span style="fz:28px; ">
<B><span style='color:RGB(34,80,136);'>ל.</span></B>&nbsp</span>נשים שלא היסבו, בדיעבד יצאו ידי חובתן, ואין מחייבין אותן לחזור ולאכול או לשתות בהיסבה. <span style='color:gray; fz:14px;'>ל)</small></small></span>
<BR><p></p>
<!--$!-->
<a name="פרקBמגB-BהלכותBפסח-לא."></a><span style="fz:28px; ">
<B><span style='color:RGB(34,80,136);'>לא.</span></B>&nbsp</span>הנשים רשאיות לערוך את הסדר לבדן, אם יש בהן בקיאה לעשותו כתקנת חז"ל. ואם בירכו כבר שהחיינו בעת הדלקת הנרות, אין להן לחזור ולברך שנית שהחיינו. אולם יותר נכון להודיע לנשים כי מוטב שלא לברך זמן בעת הדלקת הנרות, שדעת כמה פוסקים אינה נוחה ממנהג זה. <span style='color:gray; fz:14px;'>לא)</small></small></span>
<BR><p></p>
<!--$!-->
<a name="פרקBמגB-BהלכותBפסח-לב."></a><span style="fz:28px; ">
<B><span style='color:RGB(34,80,136);'>לב.</span></B>&nbsp</span>אשה שקדמה ובירכה שהחיינו בהדלקה, לא תחזור לברך שהחיינו בקידוש. אבל אם שומעת קידוש מבעלה, תענה אמן גם אחר ברכת שהחיינו, שברכת שהחיינו בקידוש בליל הסדר פוטרת גם את המצה והמרור ושאר המצוות של הלילה. אך בשאר ימים טובים אם קדמה ובירכה שהחיינו בהדלקה, אינה עונה אמן אחר ברכת שהחיינו שבקידוש, או שלא תטעום מהיין. <span style='color:gray; fz:14px;'>לב)</small></small></span>
<BR><p></p>
<!--$!-->
<a name="פרקBמגB-BהלכותBפסח-לג."></a><span style="fz:28px; ">
<B><span style='color:RGB(34,80,136);'>לג.</span></B>&nbsp</span>מדינא יכולות הנשים להוציא את האנשים ידי חובת קידוש בליל פסח. אולם בשאר ימים טובים, אין ראוי לעשות כן, ולא עוד אלא שטוב שהן ישמעו מפי האנשים ולא יברכו לעצמן. וגם בליל פסח משום צניעות אין ראוי לנהוג שהאשה תוציא ידי חובה את כל בני הבית, זולת אם אין שם גדול שיקדש, וכן המסובים הם כולם בני ביתה. <span style='color:gray; fz:14px;'>לג)</small></small></span>
<BR><p></p>
<!--$!-->
<a name="פרקBמגB-BהלכותBפסח-לד."></a><span style="fz:28px; ">
<B><span style='color:RGB(34,80,136);'>לד.</span></B>&nbsp</span>אף הנשים חייבות בסיפור יציאת מצרים, ואם אינה יודעת לקרוא, יכולה לצאת ידי חובה בשמיעה, שהשומע כעונה. ואם אינה מבינה בלשון הקודש, צריך לתרגם לה בלע"ז. ומכל מקום כיון שיש מחלוקת אם הנשים חייבות בהגדה מן התורה, או מדרבנן, נכון שלא יוציאו את האנשים ידי חובה. <span style='color:gray; fz:14px;'>לד)</small></small></span>
<BR><p></p>
<!--$!-->
<a name="פרקBמגB-BהלכותBפסח-לה."></a><span style="fz:28px; ">
<B><span style='color:RGB(34,80,136);'>לה.</span></B>&nbsp</span>מצות ו "הגדת לבנך" כוללת בנות, ולכן אם יש לו בנות שיודעות לשאול, הן עדיפות על מה שאשתו תשאל. וכל שכן שהן עדיפות על אחרים. אך יש להדר ולעורר יותר את הבנים, ואפילו הקטנים ביותר, אף שאינם בניו, או שהם נכדיו, ומכל מקום הקרוב קרוב קודם. <span style='color:gray; fz:14px;'>לה)</small></small></span>
<BR><p></p>
<!--$!-->
<a name="פרקBמגB-BהלכותBפסח-לו."></a><span style="fz:28px; ">
<B><span style='color:RGB(34,80,136);'>לו.</span></B>&nbsp</span>צריכה האשה לתת אל לבה לומר "יעלה ויבא" בברכת המזון בליל הסדר, ואם טעתה ולא אמרה, אם נזכרה כשאמרה ברוך אתה ה׳ לפני שסיימה בונה ירושלים, אומרת למדני חקיך, וחוזרת לומר יעלה ויבא. ואם לא נזכרה עד שהתחילה לומר בונה ירושלים, אומרת בין ברכת בונה ירושלים לברכת הטוב והמטיב, ברוך אתה ה׳ אלהינו מלך העולם אשר נתן וכו'. וכן אם התחילה בברכת הטוב והמטיב שאמרה אמ"ה, ותיכף נזכרה, תסיים אשר נתן וכו'. ואם לא נזכרה עד שהתחילה לומר לעד האל וכו', חוזרת לראש ברכת המזון, ואפילו נזכרה בהלל, צריכה לחזור ולברך על הכוס. אולם בשאר ימים טובים, אם טעתה ולא אמרה יעלה ויבא בברכת המזון, אינה חוזרת, כולל בליל סוכות. שהרי אף האנשים אם שכחו לומר יעלה ויבא בברכת המזון בימים טובים, אינם חוזרים, מלבד בליל סוכות וליל פסח. <span style='color:gray; fz:14px;'>לו)</small></small></span>
<BR>
<!--$~-->
<BR><a name="HtmpReportNum0044_L2"></a><a name="פרקBמדB-BהלכותBספירתBהעומרBושבועות"></a><br><hr><br><br><span style="fz:28px; ">
<p></p>
<B><U><span style='color:RGB(34,80,136);'><u>פרק מד - הלכות ספירת העומר ושבועות</u></span><BR></U></B></span><p></p>
<!--$!-->
<a name="פרקBמדB-BהלכותBספירתBהעומרBושבועות-א."></a><span style="fz:28px; ">
<B><span style='color:RGB(34,80,136);'>א.</span></B>&nbsp</span>נשים פטורות ממצות ספירת העומר, הואיל ויש למצוה זו זמן קבוע מן התורה. וכל מצוה שהתורה <small><small>[או חכמים]</small></small> קבעה לה זמן הנשים פטורות ממנה. ואפי׳ אם הנשים רוצות להחמיר על עצמן ולברך על ספירת העומר, אינן רשאות לנהוג כן. ואם רצו לספור את העומר בלי ברכה, אף שלפי הפשט הן רשאות, אך על פי הסוד טוב שהנשים לא תספורנה ספירת העומר אף בלי ברכה. <span style='color:gray; fz:14px;'>א)</small></small></span>
<BR><p></p>
<!--$!-->
<a name="פרקBמדB-BהלכותBספירתBהעומרBושבועות-ב."></a><span style="fz:28px; ">
<B><span style='color:RGB(34,80,136);'>ב.</span></B>&nbsp</span>מותר לנשים להסתפר בימי העומר, שאין המנהג שלא להסתפר ולהתגלח עד ל"ד בעומר, אלא לאנשים, ולא לנשים. אבל בשאר דיני אבלות הנהוגים בימי העומר, איש ואשה שוין בהם, וכגון שלא לשמוע שירה מכלי שיר <small><small>[אף מהקלטה]</small></small> עד ל"ג לעומר, ושלא לברך שהחיינו על בגד חדש. וכשיש צורך ילבשו את הבגד החדש בשבתות שבימי הספירה, ויברכו עליו שהחיינו. <span style='color:gray; fz:14px;'>ב)</small></small></span>
<BR><p></p>
<!--$!-->
<a name="פרקBמדB-BהלכותBספירתBהעומרBושבועות-ג."></a><span style="fz:28px; ">
<B><span style='color:RGB(34,80,136);'>ג.</span></B>&nbsp</span>נהגו הנשים להמנע מעשיית מלאכה מפסח ועד עצרת משקיעת החמה ואילך. ויש אומרים שאינן אסורות אלא עד אחר שיספרו האנשים את העומר, ומכל מקום אין למחות בנשים שנהגו לארוג ולתפור בזמנים אלו, שהכל תלוי במנהג, ואין בזה שום חיוב כלל, ומי שלא נהג לא נהג. וכל שכן שאין להחמיר על נשים המתפרנסות ממלאכת הסריגה ותפירה וכיו׳׳ב. <span style='color:gray; fz:14px;'>ג)</small></small></span>
<BR><p></p>
<!--$!-->
<a name="פרקBמדB-BהלכותBספירתBהעומרBושבועות-ד."></a><span style="fz:28px; ">
<B><span style='color:RGB(34,80,136);'>ד.</span></B>&nbsp</span>מה שנהגו להשאר ערים כל הלילה בליל חג השבועות, וללמוד סדר התיקון, אין מנהג זה אלא לאנשים, אבל הנשים אינן צריכות לנהוג כן, שהרי הן פטורות ממצות תלמוד תורה. <span style='color:gray; fz:14px;'>ד)</small></small></span>
<BR>
<!--$~-->
<BR><a name="HtmpReportNum0045_L2"></a><a name="פרקBמהB-BהלכותBיוםBטובBוחולBהמועד"></a><br><hr><br><br><span style="fz:28px; ">
<p></p>
<B><U><span style='color:RGB(34,80,136);'><u>פרק מה - הלכות יום טוב וחול המועד</u></span><BR></U></B></span><p></p>
<!--$!-->
<a name="פרקBמהB-BהלכותBיוםBטובBוחולBהמועד-א."></a><span style="fz:28px; ">
<B><span style='color:RGB(34,80,136);'>א.</span></B>&nbsp</span>גם האשה צריכה לאכול פת בליל יום, וביום טוב שחרית, ואומרת יעלה ויבוא בברכת המזון. וכבר נתבאר לעיל נעמוד תקסא]</small></small> שאם טעתה ולא אמרה יעלה ויבא בברכת המזון, דינה שוה לאיש, שאם נזכרה אחר שאמרה ברוך אתה ה׳ כדי לחתום בונה ירושלים, תסיים למדני חוקיך, ותאמר יעלה ויבא ותחתום בונה ירושלים. ואם חתמה בונה ירושלים, תאמר שם ברכת אשר נתן וכו׳ וחותמת ברוך אתה ה׳ מקדש ישראל והזמנים. ואם התחילה בברכה רביעית, ונזכרה קודם שאמרה תיבת לעד, <small><small>[או תיבת האל]</small></small> תסיים אשר נתן וכו', ותחזור לברך ברכת לעד. ואם אמרה תיבת לעד, שוב אינה חוזרת. <span style='color:gray; fz:14px;'>א)</small></small></span>
<BR><p></p>
<!--$!-->
<a name="פרקBמהB-BהלכותBיוםBטובBוחולBהמועד-ב."></a><span style="fz:28px; ">
<B><span style='color:RGB(34,80,136);'>ב.</span></B>&nbsp</span>אשה שטעתה בברכת המזון בליל פסח ולא אמרה יעלה ויבא, דינה כדין האיש, כנזכר לעיל <small><small>[עמ׳ תקס]</small></small>. אבל בליל סוכות דין האשה כדין שאר ימים טובים.
<BR><p></p>
<!--$!-->
<a name="פרקBמהB-BהלכותBיוםBטובBוחולBהמועד-ג."></a><span style="fz:28px; ">
<B><span style='color:RGB(34,80,136);'>ג.</span></B>&nbsp</span>אף הנשים חייבות בשמחת יום טוב, ויש אומרים שאין מצוה על האשה לשמוח ביום טוב, אלא המצוה על בעלה שישמחנה, אך העיקר לדינא שהחיוב הוא על הנשים עצמן לשמוח ביום טוב, ולא על הבעלים לשמחן. אלא שאם יש באפשרותם צריכים לקנות להם בגדים כדי לשמחן. <span style='color:gray; fz:14px;'>ג)</small></small></span>
<BR><p></p>
<!--$!-->
<a name="פרקBמהB-BהלכותBיוםBטובBוחולBהמועד-ד."></a><span style="fz:28px; ">
<B><span style='color:RGB(34,80,136);'>ד.</span></B>&nbsp</span>גם בזמן הזה מצוה מן התורה לקיים מצות "ושמחת בחגך" באכילת בשר ושתיית יין. ואף על פי שעיקר המצוה בבשר בהמה, מי שאינו יכול לאכול בשר בהמה מטעמי בריאות או כשרות, יכול לקיים מצות שמחה בבשר עוף. ומצוה לשמח את הנשים בראוי להן, דהיינו בבגדים ותכשיטים נאים, ואת הקטנים בראוי להם, בקליות ואגוזים מגדנות וממתקים. <span style='color:gray; fz:14px;'>ד)</small></small></span>
<BR><p></p>
<!--$!-->
<a name="פרקBמהB-BהלכותBיוםBטובBוחולBהמועד-ה."></a><span style="fz:28px; ">
<B><span style='color:RGB(34,80,136);'>ה.</span></B>&nbsp</span>אסור לאפות או לבשל מיום טוב לחול, ואפילו למוצאי יום טוב אסור, ואפילו מיום טוב לשבת אסור לבשל בלי עירובי תבשילין. וכן אסור לבשל מיום טוב ראשון ליום טוב שני, אפילו בשני ימים טובים של ראש השנה, ואפילו דבר שאינו מלאכה, רק טירחא בעלמא כגון הדחת קערות וצלחות, וסידור הכסאות והשולחנות. <span style='color:gray; fz:14px;'>ה)</small></small></span>
<BR><p></p>
<!--$!-->
<a name="פרקBמהB-BהלכותBיוםBטובBוחולBהמועד-ו."></a><span style="fz:28px; ">
<B><span style='color:RGB(34,80,136);'>ו.</span></B>&nbsp</span>מותר לאשה לבשל קדירה מלאה בשר או דגים קודם סעודת הצהרים, אף על פי שאינה צריכה אלא לחתיכה אחת, ואף על פי שעיקר כוונתה לצורך החול. ומכל מקום צריכה להזהר שלא תאמר בפירוש שעושה לצורך חול. אבל אחר סעודת צהרים אסור לה לבשל לצורך הלילה על מנת שתאכל כזית אחת מן הקדרה. <span style='color:gray; fz:14px;'>ו)</small></small></span>
<BR><p></p>
<!--$!-->
<a name="פרקBמהB-BהלכותBיוםBטובBוחולBהמועד-ז."></a><span style="fz:28px; ">
<B><span style='color:RGB(34,80,136);'>ז.</span></B>&nbsp</span>אשה שעברה ובישלה מיום טוב לחול, בין שעשתה כן במזיד, בין שעשתה כן בשוגג, לצורך חול בלבד, בין שעשתה בהערמה, התבשיל מותר באכילה. <span style='color:gray; fz:14px;'>ז)</small></small></span>
<BR><p></p>
<!--$!-->
<a name="פרקBמהB-BהלכותBיוםBטובBוחולBהמועד-ח."></a><span style="fz:28px; ">
<B><span style='color:RGB(34,80,136);'>ח.</span></B>&nbsp</span>מותר למדוד תבלין לפני נתינתן לקדרת הבישול בכדי שלא יקדיח תבשילו, והוא הדין למלח, אבל לשקול בשר אפילו בביתו לדעת כמה יבשל, ואפילו אינו שוקל במשקל הרגיל אלא שוקל לעומתו כף או סכין אסור. אבל אם שוקל לצורך מצוה כגון שרוצה לשקול הכזיתות של המצה והמרור בליל פסח וכדומה, יש להתיר לשקול ביום טוב. וכן אין מודדין אורז כדי לבשל אלא יקח באומד הדעת. <span style='color:gray; fz:14px;'>ח)</small></small></span>
<BR><p></p>
<!--$!-->
<a name="פרקBמהB-BהלכותBיוםBטובBוחולBהמועד-ט."></a><span style="fz:28px; ">
<B><span style='color:RGB(34,80,136);'>ט.</span></B>&nbsp</span>אסור לכבות ביום טוב. אבל מותר להנמיך את האש בגז, בכדי שהתבשיל שעליו יתבשל יפה. אבל לכבות לגמרי אסור. אך רשאי לכבותם על ידי גרמא, שימלא קומקום קטן של מים על כל גדותיו, ויניחהו על האש עד שירתח, והמים יגלשו על ידי רתיחתם וישפכו על האש ויכבוה. ואחר כך יוכל גם כן לסבב את הכפתור של הגז למנוע זרימת הגז. והמים שרתחו ישתמש בהם לשתיית קפה או תה. וכן מותר לכוין שעון שבת שבבוא השעה המתאימה יכבה את הגז על ידי משיכת ברז הבטחון של הגז <small><small>(כדרך שמכבה החשמל)</small></small>. ואסור לסגור הברז הראשי של הגז הדולק, כדי שיכבה. <span style='color:gray; fz:14px;'>ט)</small></small></span>
<BR><p></p>
<!--$!-->
<a name="פרקBמהB-BהלכותBיוםBטובBוחולBהמועד-י."></a><span style="fz:28px; ">
<B><span style='color:RGB(34,80,136);'>י.</span></B>&nbsp</span>יום טוב שחל להיות בערב שבת אסור לבשל או לאפות לצורך השבת, אלא על ידי עירוב תבשילין, דהיינו שיניחו פת ותבשיל מערב יום טוב לשבת, בכדי שיהיה ניכר שאינו מתחיל בבישול ובאפייה שאינם לצורך יום טוב בעיצומו של היום, אלא הוא רק כגומר מלאכת אוכל נפש, לאחר שהתחיל בה מערב יום טוב. ולכן צריך להניח לכתחילה פת ותבשיל מערב יום טוב, ובדיעבד אם לא הניח לצורך העירוב אלא תבשיל בלבד, מותר לאפות ולבשל ביום טוב לצורך השבת. אבל אם הניח פת בלבד, יש להקל על כל פנים לאפות. <span style='color:gray; fz:14px;'>י)</small></small></span>
<BR><p></p>
<!--$!-->
<a name="פרקBמהB-BהלכותBיוםBטובBוחולBהמועד-יא."></a><span style="fz:28px; ">
<B><span style='color:RGB(34,80,136);'>יא.</span></B>&nbsp</span>גם הנשים צריכות לעשות עירובי תבשילין, שאף שהיא מצוה <small><small>[דרבנן]</small></small> שהזמן גרמא, אפילו הכי צריכות לעשות עירובי תבשילין. ולכן אם היא מתגוררת לבדה או שאץ בעלה בבית, תעשה העירוב כפי הדין, ותברך על העירוב כרץ. ואם אינה בקיאה לעשות עירוב, תבקש משכן שיהיה שליח שלה לעשות עירוב תבשילין, ויעשה העירוב מתבשיל ופת שלה, או שמכה לה את האוכל שעושה ממנו עירוב תבשילין בשבילה. רש מי שכתב שלא מועיל שליה בעירוב תבשילין, אך אין דבריו נכונים לדינא. <span style='color:gray; fz:14px;'>יא)</small></small></span>
<BR><p></p>
<!--$!-->
<a name="פרקBמהB-BהלכותBיוםBטובBוחולBהמועד-יב."></a><span style="fz:28px; ">
<B><span style='color:RGB(34,80,136);'>יב.</span></B>&nbsp</span>בת נשואה המתארחת ביום טוב ובשבת אצל הוריה, או אצל חמיה וחמותה, אינה צריכה לעשות לעצמה עירובי תבשילין, הואיל והיא סמוכה על שלחן הוריה, או חמיה וחמותה. ויכולה לעזור בבישול ביום טוב, על סמך העירוב של בעל הבית. <span style='color:gray; fz:14px;'>יב)</small></small></span>
<BR><p></p>
<!--$!-->
<a name="פרקBמהB-BהלכותBיוםBטובBוחולBהמועד-יג."></a><span style="fz:28px; ">
<B><span style='color:RGB(34,80,136);'>יג.</span></B>&nbsp</span>אם אין מבשלים כלל ביום טוב, אלא מכינים את כל התבשילים מערב יום טוב, ובליל יום טוב מניחים התבשיל על הפלאטה לחממו, אפילו הכי צריך לעשות עירובי תבשילין, לצורך הדלקת נר שבת, אלא שבאופן כזה יניחו עירובי תבשילין בלי ברכה. <span style='color:gray; fz:14px;'>יג)</small></small></span>
<BR><p></p>
<!--$!-->
<a name="פרקBמהB-BהלכותBיוםBטובBוחולBהמועד-יד."></a><span style="fz:28px; ">
<B><span style='color:RGB(34,80,136);'>יד.</span></B>&nbsp</span>אף על פי שהנשים אסורות בעשיית מלאכה בחול המועד, כדין האנשים, מכל מקום מותר לה לעשות כל תכשיטיה שדרכה לעשותם בימות החול. ולכן מותר לה להסתרק ולקלוע שערות ראשה, וכדומה. ומותר לאשה לעשות מלאכת דבר האבד, שיהיה לה הפסד אם לא תעשה אותה מלאכה בחול המועד. <span style='color:gray; fz:14px;'>יד)</small></small></span>
<BR><p></p>
<!--$!-->
<a name="פרקBמהB-BהלכותBיוםBטובBוחולBהמועד-טו."></a><span style="fz:28px; ">
<B><span style='color:RGB(34,80,136);'>טו.</span></B>&nbsp</span>מותר לגהץ את הבגדים בחול המועד. וכן מותר לצחצח נעלים בחול המועד. <span style='color:gray; fz:14px;'>טו)</small></small></span>
<BR><p></p>
<!--$!-->
<a name="פרקBמהB-BהלכותBיוםBטובBוחולBהמועד-טז."></a><span style="fz:28px; ">
<B><span style='color:RGB(34,80,136);'>טז.</span></B>&nbsp</span>מותר לגזוז צפרנים בחול המועד אפילו במספרים, בין צפרני היד בין צפורני הרגל. והאשכנזים מחמירים בזה, אם לא לצורך טבילת מצוה. <span style='color:gray; fz:14px;'>טז)</small></small></span>
<BR><p></p>
<!--$!-->
<a name="פרקBמהB-BהלכותBיוםBטובBוחולBהמועד-יז."></a><span style="fz:28px; ">
<B><span style='color:RGB(34,80,136);'>יז.</span></B>&nbsp</span>אסור לכבס בחול המועד, אבל מטפחות אף וידים מותר לכבסם. וכן בגדי הקטנים, ומכל מקום לא יכבסו להם אלא בגד אחד הנחוץ ביותר. ובגדים וחיתולים של הפעוטות הרכים, מותר לכבסם אפילו הרבה בבת אחת. אבל בגדי הגדולים אין לצרפם לבגדי הפעוטות ולכבסם במכונת כביסה. אולם בגדים הסמוכים לבשר המתלכלכים על ידי זיעה, מותר לכבסם במכונת כביסה במועד. <span style='color:gray; fz:14px;'>יז)</small></small></span>
<BR><p></p>
<!--$!-->
<a name="פרקBמהB-BהלכותBיוםBטובBוחולBהמועד-יח."></a><span style="fz:28px; ">
<B><span style='color:RGB(34,80,136);'>יח.</span></B>&nbsp</span>המנהג פשוט אצלינו להתיר הדחת ושטיפת הרצפה בחול המועד. ובגמר ההדחה מותר לסחוט את המטלית. <span style='color:gray; fz:14px;'>יח)</small></small></span>
<BR><p></p>
<!--$!-->
<a name="פרקBמהB-BהלכותBיוםBטובBוחולBהמועד-יט."></a><span style="fz:28px; ">
<B><span style='color:RGB(34,80,136);'>יט.</span></B>&nbsp</span>מותר להתרחץ בסבון ולהסתרק ולחפוף הראש בחול המועד. <span style='color:gray; fz:14px;'>יט)</small></small></span>
<BR>
<!--$~-->
<BR><a name="HtmpReportNum0046_L2"></a><a name="פרקBמוB-BמהלכותBתעניתBי"זBבתמוזBוביןBהמיצרים"></a><br><hr><br><br><span style="fz:28px; ">
<p></p>
<B><U><span style='color:RGB(34,80,136);'><u>פרק מו - מהלכות תענית י"ז בתמוז ובין המיצרים</u></span><BR></U></B></span><p></p>
<!--$!-->
<a name="פרקBמוB-BמהלכותBתעניתBי"זBבתמוזBוביןBהמיצרים-א."></a><span style="fz:28px; ">
<B><span style='color:RGB(34,80,136);'>א.</span></B>&nbsp</span>הכל חייבים להתענות בארבעה צומות הללו, ואסור לפרוץ גדר. ואין הדבר תלוי ברצון הקהל. ומעוברת, אינה מתענה בתענית שבעה עשר בתמוז, ושאר תעניות אלה. ואף לבנות אשכנז יש להקל בזה. ומעוברת היא משעברו שלשה חדשים להריונה, ואם לא עברו שלשה חדשים והיא סובלת מהקאות או מיחושים וחולשה רבה, מותר לה לאכול בצומות אלו, חוץ מתשעה באב <small><small>[וראה להלן]</small></small>. ובפרט אם היא לאחר ארבעים יום להריונה. וכל הנ"ל הוא גם לבנות אשכנז, שמסתמא נחשבות כמצטערות הרבה, ופטורות מהתענית. <span style='color:gray; fz:14px;'>א)</small></small></span>
<BR><p></p>
<!--$!-->
<a name="פרקBמוB-BמהלכותBתעניתBי"זBבתמוזBוביןBהמיצרים-ב."></a><span style="fz:28px; ">
<B><span style='color:RGB(34,80,136);'>ב.</span></B>&nbsp</span>מניקה פטורה מלהתענות בתעניות אלו מלבד בתשעה באב. וכן אשה שהפילה פטורה מתעניות אלו, ואינן צריכות לפרוע התענית לאחר מכן. ומכל מקום גם אלה הפטורות מלהתענות ראוי שלא תאכלנה להתענג במאכל ומשתה, אלא כדי קיום הולד. ויש מקילין ביולדת ומפילה שלא להתענות עד לאחר כ"ד חודש, ויש אומרים שדוקא מניקה בפועל פטורה מלהתענות, הא לאו הכי חייבת להתענות. ולדינא, אשה חלשה יכולה לסמוך על סברא הנד להקל. <span style='color:gray; fz:14px;'>ב)</small></small></span>
<BR><p></p>
<!--$!-->
<a name="פרקBמוB-BמהלכותBתעניתBי"זBבתמוזBוביןBהמיצרים-ג."></a><span style="fz:28px; ">
<B><span style='color:RGB(34,80,136);'>ג.</span></B>&nbsp</span>מותר לאשה להסתפר בשבוע שחל בו תשעה באב. <span style='color:gray; fz:14px;'>ג)</small></small></span>
<BR><p></p>
<!--$!-->
<a name="פרקBמוB-BמהלכותBתעניתBי"זBבתמוזBוביןBהמיצרים-ד."></a><span style="fz:28px; ">
<B><span style='color:RGB(34,80,136);'>ד.</span></B>&nbsp</span>וכן מותר לאשה להסתרק שערות הראש במסרק, בשבוע שחל בו תשעה באב, אף שעל ידי התסרוקת נושרים כמה שערות. ודין זה הוא גם לאנשים. <span style='color:gray; fz:14px;'>ד)</small></small></span>
<BR><p></p>
<!--$!-->
<a name="פרקBמוB-BמהלכותBתעניתBי"זBבתמוזBוביןBהמיצרים-ה."></a><span style="fz:28px; ">
<B><span style='color:RGB(34,80,136);'>ה.</span></B>&nbsp</span>מותר לאשה לגזוז את צפרניה בשבוע שחל בו תשעה באב, כשהם עודפים על הבשר. וכל שכן שיש להקל בזה במקום מצוה אם אירע ליל הטבילה בשבוע שחל בו תשעה באב. ובערב שבת חזון פשוט שמותר. <span style='color:gray; fz:14px;'>ה)</small></small></span>
<BR><p></p>
<!--$!-->
<a name="פרקBמוB-BמהלכותBתעניתBי"זBבתמוזBוביןBהמיצרים-ו."></a><span style="fz:28px; ">
<B><span style='color:RGB(34,80,136);'>ו.</span></B>&nbsp</span>גם הנשים אסור להן לכבס בשבוע שחל בו תשעה באב, ואפי׳ אם אינן רוצות ללבוש הבגד עתה אלא להניחו לאחר תשעה באב. ואפי׳ אין לה אלא חלוק אחד אסור. והאיסור הוא גם במכונת כביסה אוטומטית. וכן אסור ללבוש בגדים המכובסים מקודם, ואף הגופיה, אסור להחליפה במכובסת, בשבוע שחל בו תשעה באב. ובמקומותינו ששורר חום בתקופה זו, ויש הכרח להחליף הכתונת והגרביים מפני הזיעה, יש לנהוג כך: שכל אחד ואחת ילבשו הבגד המכובס למשך חצי שעה, לפני שיכנס שבוע שחל בו ט׳ באב, ואחר כך יפשטו הבגד מעליהם וילבשו בגד אחר גם כן לחצי שעה, וכן הלאה, עד שיהיו מספר חולצות או גרביים שכבר לבשם זמן מה לפני שבוע שחל בו תשעה באב, ואין עליהם יותר תורת בגדים מכובסים, ויוכלו להחליף ולהשתמש בהם בשבוע שחל בו תשעה באב, כפי הצורך, ויוכלו לעשות כן גם בשבת, שילבשו בגדים מכובסים בערב שבת, לכבוד שבת קודש, ובבוקר יום השבת לא יחזרו ללובשם, אלא ילבשו בגדים אחרים, מכובסים ומגוהצים, והבגדים שלבשו בליל שבת יניחום למשמרת לימות החול. וכן יעשו לגבי הלבנים והגרביים. ואם יש צורך יפשטו הבגדים שלבשו בבוקר, וילכו לישן שינת צהרים, וכשיקומו שוב ילבשו בגדים אחרים, ואין בזה משום מכין משבת לחול. <span style='color:gray; fz:14px;'>ו)</small></small></span>
<BR><p></p>
<!--$!-->
<a name="פרקBמוB-BמהלכותBתעניתBי"זBבתמוזBוביןBהמיצרים-ז."></a><span style="fz:28px; ">
<B><span style='color:RGB(34,80,136);'>ז.</span></B>&nbsp</span>אסור להציע המיטה בסדינים מכובסים בשבוע שחל בו תשעה באב, ואפי׳ מטפחות הידים ומטפחות אף, ומפות השולחן, אסור לכבסן. ואסור לגדולים לכבס כסות הקטנים בשבוע שחל בו תשעה באב, אבל בגדים שמלפפים הקטנים לגמרי <small><small>[חיתולים]</small></small>, בודאי שמותרים בכביסה. ואפי׳ בגדי שאר קטנים, עד גיל שלש שנים, נוהגים להקל. <span style='color:gray; fz:14px;'>ז)</small></small></span>
<BR><p></p>
<!--$!-->
<a name="פרקBמוB-BמהלכותBתעניתBי"זBבתמוזBוביןBהמיצרים-ח."></a><span style="fz:28px; ">
<B><span style='color:RGB(34,80,136);'>ח.</span></B>&nbsp</span>כשחל תשעה באב בשבת ונדחה התענית ליום ראשון, מותר לכבס הבגדים בכל ימי השבוע שלפני תשעה באב, וכן ללבוש בגדים מכובסים. והאשכנזים נהגו להחמיר בלאו הכי שלא לכבס מראש חודש אב. ויש מעדות המזרח שנהגו גם כן להחמיר. <span style='color:gray; fz:14px;'>ח)</small></small></span>
<BR><p></p>
<!--$!-->
<a name="פרקBמוB-BמהלכותBתעניתBי"זBבתמוזBוביןBהמיצרים-ט."></a><span style="fz:28px; ">
<B><span style='color:RGB(34,80,136);'>ט.</span></B>&nbsp</span>יש מקומות שנוהגים שלא לשטוף ולהדיח רצפת חדרי הבית מראש חודש אב והלאה, ורק בערב שבת חזון מתירים לכבוד שבת. אך אנו נוהגים להקל גם באמצע שבוע שחל בו תשעה באב. ויש להקל בזה בכל חדרי הבית, בפרט אם יש תינוקות היושבים בבגדיהם על גבי הרצפה. <span style='color:gray; fz:14px;'>ט)</small></small></span>
<BR><p></p>
<!--$!-->
<a name="פרקBמוB-BמהלכותBתעניתBי"זBבתמוזBוביןBהמיצרים-י."></a><span style="fz:28px; ">
<B><span style='color:RGB(34,80,136);'>י.</span></B>&nbsp</span>אסור לתפור ולגזור בגדים חדשים בשבוע שחל בו תשעה באב, ויש להחמיר בזה מראש חודש אב. וכן אסור לסרוג סוודר וכדומה בימים אלו. אבל מותר לתפור בגד שהותרה תפירתו בשבוע שחל בו תשעה באב, וכן מותר לתפור טלאי על הבגד. <span style='color:gray; fz:14px;'>י)</small></small></span>
<BR><p></p>
<!--$!-->
<a name="פרקBמוB-BמהלכותBתעניתBי"זBבתמוזBוביןBהמיצרים-יא."></a><span style="fz:28px; ">
<B><span style='color:RGB(34,80,136);'>יא.</span></B>&nbsp</span>בערב שבת חזון מותר לטעום מהתבשיל, אף שיש בו בשר ושומן, הואיל ויש מצוה בטעימת התבשיל לכבוד שבת, והמחמיר תבא עליו ברכה. <span style='color:gray; fz:14px;'>יא)</small></small></span>
<BR><p></p>
<!--$!-->
<a name="פרקBמוB-BמהלכותBתעניתBי"זBבתמוזBוביןBהמיצרים-יב."></a><span style="fz:28px; ">
<B><span style='color:RGB(34,80,136);'>יב.</span></B>&nbsp</span>בשר הנשאר ליום ראשון מותר ליתנו לקטנים שהגיעו לחינוך, אבל לבשל בשר בימות החול לצורך תינוקות שהגיעו לחינוך אין להתיר. וכל שיודעים ומבינים ענין חורבן בית המקדש וגלות השכינה נחשבים הגיעו לחינוך לענין זה, אבל קטנים שאינם יודעים להתאבל על ירושלים מותר להאכילם בשר בשבוע שחל בו תשעה באב. <span style='color:gray; fz:14px;'>יב)</small></small></span>
<BR><p></p>
<!--$!-->
<a name="פרקBמוB-BמהלכותBתעניתBי"זBבתמוזBוביןBהמיצרים-יג."></a><span style="fz:28px; ">
<B><span style='color:RGB(34,80,136);'>יג.</span></B>&nbsp</span>תינוק חלש קצת אפילו הגיע לחינוך מותר להאכילו בשר בשבוע שחל בו תשעה באב. <span style='color:gray; fz:14px;'>יג)</small></small></span>
<BR><p></p>
<!--$!-->
<a name="פרקBמוB-BמהלכותBתעניתBי"זBבתמוזBוביןBהמיצרים-יד."></a><span style="fz:28px; ">
<B><span style='color:RGB(34,80,136);'>יד.</span></B>&nbsp</span>חולה אף על פי שאין בו סכנה מותר לו לאכול בשר בשבוע שחל בו תשעה באב, שבמקום חולי לא גזרו חכמים. ויולדת תוך שלשים יום גם כן מותרת באכילת בשר. וכן מינקת שהתינוק שלה חלש ואם תימנע מאכילת בשר בימים אלה יוכל הדבר להשפיע על בריאות התינוק לרעה, יש להתיר לה לאכול בשר. ואפי׳ במקום קצת חולי אפשר להתיר אכילת בשר. <span style='color:gray; fz:14px;'>יד)</small></small></span>
<BR><p></p>
<!--$!-->
<a name="פרקBמוB-BמהלכותBתעניתBי"זBבתמוזBוביןBהמיצרים-טו."></a><span style="fz:28px; ">
<B><span style='color:RGB(34,80,136);'>טו.</span></B>&nbsp</span>אשה חולה שכבר נתרפאה, ועל פי עצת הרופאים יצאה למקום הבראה, מותר לה לאכול בשר בימים אלה. ועל כל פנים אם אפשר לה להסתפק בדגים, שאינם בכלל האיסור, אין להקל באכילת בשר . <span style='color:gray; fz:14px;'>טו)</small></small></span>
<BR><p></p>
<!--$!-->
<a name="פרקBמוB-BמהלכותBתעניתBי"זBבתמוזBוביןBהמיצרים-טז."></a><span style="fz:28px; ">
<B><span style='color:RGB(34,80,136);'>טז.</span></B>&nbsp</span>מעוברת שסובלת הרבה בהריונה, יש להתיר לה אכילת בשר, והוא הדין למינקת שסובלת מחולשה, או שהתינוק שלה חלש ואם תמנע מאכילת בשר בימים אלה יוכל הדבר להשפיע על בריאות הילד לרעה. וכל אשה הבאה לשאול בימים אלו שאינה יכול לסבול בלי בשר מפני איזה מיחוש וקצת חולי, מורים לה להיתר. אבל אשה בריאה הרוצה ללכת אחר שרירות לבה לאכול בשר במקום שנוהגים בו איסור, הרי היא בכלל פורצת גדר, וגדול עוונה מנשוא. <span style='color:gray; fz:14px;'>טז)</small></small></span>
<BR>
<!--$~-->
<BR><a name="HtmpReportNum0047_L2"></a><a name="פרקBמזB-BמהלכותBתשעתBבאב"></a><br><hr><br><br><span style="fz:28px; ">
<p></p>
<B><U><span style='color:RGB(34,80,136);'><u>פרק מז - מהלכות תשעת באב</u></span><BR></U></B></span><p></p>
<!--$!-->
<a name="פרקBמזB-BמהלכותBתשעתBבאב-א."></a><span style="fz:28px; ">
<B><span style='color:RGB(34,80,136);'>א.</span></B>&nbsp</span>הכל חייבים להתענות בתשעה באב, ואסור לפרוץ גדר, ואפי׳ מעוברות ומניקות שפטורות משאר צומות דרבנן, בתשעה באב מתענות ומשלימות. אך מעוברות ומניקות שיש להן חולי, אפי׳ אין בו סכנה אין להם להתענות בט׳ באב. ואם יש להן חולשה רבה, יעשו שאלת חכם. ונכון לעשות שאלת חכם בכל מקרה. <span style='color:gray; fz:14px;'>א)</small></small></span>
<BR><p></p>
<!--$!-->
<a name="פרקBמזB-BמהלכותBתשעתBבאב-ב."></a><span style="fz:28px; ">
<B><span style='color:RGB(34,80,136);'>ב.</span></B>&nbsp</span>יולדת תוך שלשים יום ללידה, פטורה מלהתענות בתשעה באב, ותאכל מיד בבוקר. וכל שכן שיכולות המעוברות ומניקות, וכן יולדות, להקל באופן שחל תשעה באב בשבת, והתענית נדחתה לאחר השבת. ומכל מקום ראוי שהיולדת תוך שלשים יום לא תאכל להתענג, אלא כדי קיום. <span style='color:gray; fz:14px;'>ב)</small></small></span>
<BR><p></p>
<!--$!-->
<a name="פרקBמזB-BמהלכותBתשעתBבאב-ג."></a><span style="fz:28px; ">
<B><span style='color:RGB(34,80,136);'>ג.</span></B>&nbsp</span>מינקת שהתינוק שלה חולה והרופא אומר שהתענית של האם יגרום נזק לולד, מותר לה לאכול בתשעה באב. <span style='color:gray; fz:14px;'>ג)</small></small></span>
<BR><p></p>
<!--$!-->
<a name="פרקBמזB-BמהלכותBתשעתBבאב-ד."></a><span style="fz:28px; ">
<B><span style='color:RGB(34,80,136);'>ד.</span></B>&nbsp</span>חולה או מעוברות ומניקות הסועדים בתשעה באב, אין להם לומר "נחם" בברכת המזון, שלא נתקן לאומרו אלא בתפלה. <span style='color:gray; fz:14px;'>ד)</small></small></span>
<BR><p></p>
<!--$!-->
<a name="פרקBמזB-BמהלכותBתשעתBבאב-ה."></a><span style="fz:28px; ">
<B><span style='color:RGB(34,80,136);'>ה.</span></B>&nbsp</span>יש נשים הנוהגות לכבד הבית בכל כוחן ולסדר המטות וכיוצא בזה מתיקוני הבית. ונתנו טעם למנהגם, מפני שדעתן קצרה והן חלושי אמונה אחר שהמשיח עדיין לא הגיע. אבל נשים המבינות ויודעות תורה אין לנהוג כן. <span style='color:gray; fz:14px;'>ה)</small></small></span>
<BR><p></p>
<!--$!-->
<a name="פרקBמזB-BמהלכותBתשעתBבאב-ו."></a><span style="fz:28px; ">
<B><span style='color:RGB(34,80,136);'>ו.</span></B>&nbsp</span>נשים המבשלות ומדיחות הירקות במים, אף על פי שידיהם נוגעות במים אין לחוש על זה כלל. וסיכה אינה אסורה אלא של תענוג. <span style='color:gray; fz:14px;'>ו)</small></small></span>
<BR><p></p>
<!--$!-->
<a name="פרקBמזB-BמהלכותBתשעתBבאב-ז."></a><span style="fz:28px; ">
<B><span style='color:RGB(34,80,136);'>ז.</span></B>&nbsp</span>מותר למסור דבר מידו ליד האשה שאינה נדה בתשעה באב, וכן אין צריך להזהר בשאר דיני הרחקות בתשעה באב. וכן מעיקר הדין אין צריך להזהר שלא לגעת באשתו בתשעה באב. <span style='color:gray; fz:14px;'>ז)</small></small></span>
<BR><p></p>
<!--$!-->
<a name="פרקBמזB-BמהלכותBתשעתBבאב-ח."></a><span style="fz:28px; ">
<B><span style='color:RGB(34,80,136);'>ח.</span></B>&nbsp</span>נעילת סנדל אסורה בתשעה באב בין לאנשים בין לנשים. ודוקא בנעלים של עור, אבל של בגד עץ וגומי, מותר, שהרי קושי הארץ מגיע לרגליו ומרגיש שהוא יחף. <span style='color:gray; fz:14px;'>ח)</small></small></span>
<BR><p></p>
<!--$!-->
<a name="פרקBמזB-BמהלכותBתשעתBבאב-ט."></a><span style="fz:28px; ">
<B><span style='color:RGB(34,80,136);'>ט.</span></B>&nbsp</span>אחרי כעשרים דקות מהשקיעה בתשעה באב מותר לאכול, והאנשים מקדשים את הלבנה, אבל אין לנשים לומר קידוש לבנה, <small><small>[כמו בכל חודש]</small></small>. <span style='color:gray; fz:14px;'>ט)</small></small></span>
<BR><p></p>
<!--$!-->
<a name="פרקBמזB-BמהלכותBתשעתBבאב-י."></a><span style="fz:28px; ">
<B><span style='color:RGB(34,80,136);'>י.</span></B>&nbsp</span>מותר לספרדים להתרחץ ולכבס במוצאי תשעה באב, ואין צריך להחמיר בזה עד למחרת. והאשכנזים נוהגים להחמיר בזה. ובשנה שחל עשירי באב ביום ששי שהוא ערב שבת, מותר גם לאשכנזים להתרחץ ולהסתפר לכבוד שבת. <span style='color:gray; fz:14px;'>י)</small></small></span>
<BR>
<!--$~-->
<BR></div></body></html>