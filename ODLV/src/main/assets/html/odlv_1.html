<html><head></head> <body>  <div dir="rtl" style="font-family: david;" ><center><span style="color:#BE32BE;"><span style="font-weight:bold;"><span style="color:#BE32BE;"><small>בס''ד - כל הזכויות שמורות (c) למו''ר הרב יצחק יוסף שליט''א<br>אסור להעתיק קטעים מהספר ללא ציון המקור!</small></span></span></span></center><center><big><span style="font-weight:bold;">אוצר דינים לאשה ולבת<br></span></big></center><center>על מצוות האשה, חיוביה, פטוריה, ומנהגיה</center><center>לפי סדר השלחן ערוך - מהדורת תשס''ה</center><center><big><big><b>הראשל''צ הרב יצחק יוסף שליט''א</b></big></big></center><center><span style="color:blue;">מסיבות טכניות לא הבאנו כאן את ההערות המובאות בספר המודפס</span>	</center><a name="HtmpReportNum0000_L2"></a><a name="הסכמות"></a><br><hr><br><br><span style="fz:28px; ">
<p></p>
<B><U><span style='color:RGB(34,80,136);'><u>הסכמות</u></span><BR></U></B></span><p></p>הספר זכה להסכמות מהרבנים החשובים:
<BR><p></p>מרן הראשל"צ רבינו עובדיה יוסף זצוק"ל זיע"א
<BR><p></p>מרן הרב אלעזר מנחם שך זצוק"ל זיע"א
<BR><p></p>הרב יהודה צדקה ראש ישיבת "פורת יוסף" שליט"א
<BR><p></p>ההסכמות המלאות מופיעות בספר המודפס
<BR>
<!--$~-->
<BR><a name="HtmpReportNum0001_L2"></a><a name="פרקBאB-BמהלכותBהשכמתBהבוקרBונטילתBידים"></a><br><hr><br><br><span style="fz:28px; ">
<p></p>
<B><U><span style='color:RGB(34,80,136);'><u>פרק א - מהלכות השכמת הבוקר ונטילת ידים</u></span><BR></U></B></span><p></p>
<!--$!-->
<a name="פרקBאB-BמהלכותBהשכמתBהבוקרBונטילתBידים-א."></a><span style="fz:28px; ">
<B><span style='color:RGB(34,80,136);'>א.</span></B>&nbsp</span>כאשר האשה מתעוררת מהשינה בבוקר, יש לה להמתין קימעא, ולא לעמוד בפתאומיות, כי הדבר מזיק לבריאות. ואמנם הסכנה היא דוקא בעומדת על רגליה מיד, אבל בקמה ממטתה להתלבש וכדו', ואינה עומדת על רגליה מיד, אלא נשארת יושבת במטתה, אין בכך סכנה. <span style='color:gray; fz:14px;'>א)</small></small></span>
<BR><p></p>
<!--$!-->
<a name="פרקBאB-BמהלכותBהשכמתBהבוקרBונטילתBידים-ב."></a><span style="fz:28px; ">
<B><span style='color:RGB(34,80,136);'>ב.</span></B>&nbsp</span>מיד כשתיעור משינתה תעיד על עצמה אמונתה בבורא יתברך, ותאמר: "מודָה אני לפניך וכו'". וגם תרגיל את הבת לומר מודָה אני. שמכיון שזו היא הודאה להשם יתברך שהחזיר את הנשמה, גם האשה צריכה להודות על כך ולומר מודה אני. ותפסיק בין תיבת בחמלה, לרבה אמונתך. <span style='color:gray; fz:14px;'>ב)</small></small></span>
<BR><p></p>
<!--$!-->
<a name="פרקBאB-BמהלכותBהשכמתBהבוקרBונטילתBידים-ג."></a><span style="fz:28px; ">
<B><span style='color:RGB(34,80,136);'>ג.</span></B>&nbsp</span>אף שהאשה עדיין לא נטלה ידיה ויש על הידים רוח רעה, אפילו הכי מותר לה לומר "מודָה אני" קודם הנטילה. וגם אם יש לכלוך בחדר ואי אפשר לומר שם דברי תורה, אפילו הכי תאמר נוסח מודה אני. <span style='color:gray; fz:14px;'>ג)</small></small></span>
<BR><p></p>
<!--$!-->
<a name="פרקBאB-BמהלכותBהשכמתBהבוקרBונטילתBידים-ד."></a><span style="fz:28px; ">
<B><span style='color:RGB(34,80,136);'>ד.</span></B>&nbsp</span>קטן היודע לדבר, טוב ונכון שההורים ירגילוהו לומר בקומו משנתו, "מודה אני לפניך וכו'". <span style='color:gray; fz:14px;'>ד)</small></small></span>
<BR><p></p>
<!--$!-->
<a name="פרקBאB-BמהלכותBהשכמתBהבוקרBונטילתBידים-ה."></a><span style="fz:28px; ">
<B><span style='color:RGB(34,80,136);'>ה.</span></B>&nbsp</span>חיוב נטילת ידים הוא גם על הנשים, שאין זו מצוה שהזמן גרמא. וגם נשים שאינן מתפללות בשחרית, אלא מתפללות מנחה או ערבית, צריכות ליטול ידיהן עם הקיצם משינתם, כדין האנשים, ובברכה. <span style='color:gray; fz:14px;'>ה)</small></small></span>
<BR><p></p>
<!--$!-->
<a name="פרקBאB-BמהלכותBהשכמתBהבוקרBונטילתBידים-ו."></a><span style="fz:28px; ">
<B><span style='color:RGB(34,80,136);'>ו.</span></B>&nbsp</span>יש המקפידים ליטול ידיהם מיד עם הקיצם משינתם, קודם שילבשו את מלבושיהם, אך מעיקר הדין על פי הגמרא והפוסקים מותר בין לאיש בין לאשה ללבוש את המלבושים קודם הנטילה, ולילך להתפנות לצרכים, ואחר כך ליטול הידים. וכל אשה המחמירה על עצמה ליטול ידיה בסמוך למטה, קודם שתתלבש, וכדברי הזוהר הקדוש, תבא עליה ברכה. וכל זה כשאינה צריכה לצאת לנקביה <small><small>[גדולים]</small></small>, שאז רשאית לברך מיד אחר הנטילה, קודם הניגוב, אבל אם צריכה לצאת לנקביה, ואינה יכולה לברך על הנטילה, עדיף שתפנה לנקביה, ואחר כך תיטול ידיה ותברך קודם הניגוב. ואם צריכה לצרכיה הקטנים, אין איסור לברך. <span style='color:gray; fz:14px;'>ו)</small></small></span>
<BR><p></p>
<!--$!-->
<a name="פרקBאB-BמהלכותBהשכמתBהבוקרBונטילתBידים-ז."></a><span style="fz:28px; ">
<B><span style='color:RGB(34,80,136);'>ז.</span></B>&nbsp</span>אין האשה צריכה להסיר את הטבעת מעל ידה בעת נטילת ידים שחרית. <small><small>[ולענין נטילת ידים לסעודה ראה להלן בהלכות נטילת ידים לסעודה]</small></small>. <span style='color:gray; fz:14px;'>ז)</small></small></span>
<BR><p></p>
<!--$!-->
<a name="פרקBאB-BמהלכותBהשכמתBהבוקרBונטילתBידים-ח."></a><span style="fz:28px; ">
<B><span style='color:RGB(34,80,136);'>ח.</span></B>&nbsp</span>בנטילת ידים שחרית יש להקדים ליטול את היד הימנית. ותטול הכלי ביד ימינה ותמסרנו לשמאלה, כדי שממנה תשפוך על ידה הימנית תחלה, ואחר כך תאחז הכלי בימינה, ותשפוך על שמאלה. ותדקדק לערות מים על ידיה ג' פעמים לסירוגין, להעביר רוח רעה ששורה עליהן. ולא תטול על כל יד בפני עצמה ג' רצופים. <span style='color:gray; fz:14px;'>ח)</small></small></span>
<BR><p></p>
<!--$!-->
<a name="פרקBאB-BמהלכותBהשכמתBהבוקרBונטילתBידים-ט."></a><span style="fz:28px; ">
<B><span style='color:RGB(34,80,136);'>ט.</span></B>&nbsp</span>אשה שאינה טהורה מותר לה להכין לבעלה את המים לנטילת ידים שחרית, אך אסור לה לפתוח הברז כשידיו תחת הברז, כדי לרוחצם, שהרי היא יוצקת עליו מים מכוחה. אבל אם היא פותחת את הברז של המים, ואחר כך הוא נותן את ידיו תחת הברז, לדידן יש להתיר. ולנוהגים כדעת רבינו יונה יש להקל על ידי שינוי, כגון שהיא תפתח את הברז ביד שמאל, קודם שיתן ידיו תחת הברז. <span style='color:gray; fz:14px;'>ט)</small></small></span>
<BR><p></p>
<!--$!-->
<a name="פרקBאB-BמהלכותBהשכמתBהבוקרBונטילתBידים-י."></a><span style="fz:28px; ">
<B><span style='color:RGB(34,80,136);'>י.</span></B>&nbsp</span>יש לחנך את הילדים הקטנים ליטול ידיהם שחרית, ולחנכם גם לברך על הנטילה כדת. <span style='color:gray; fz:14px;'>י)</small></small></span>
<BR><p></p>
<!--$!-->
<a name="פרקBאB-BמהלכותBהשכמתBהבוקרBונטילתBידים-יא."></a><span style="fz:28px; ">
<B><span style='color:RGB(34,80,136);'>יא.</span></B>&nbsp</span>אף על פי שמעיקר הדין אין חיוב ליטול את ידיהם של הקטנים בכלי <small><small>[שהרי גם בגדולים מעיקר הדין אין צריך נטילה מכלי, ואם אין לו כלי נוטלים ידיהם מהברז בלי ברכה]</small></small>, מכל מקום נכון להרגילם ליטול ידיהם בכלי. וישפוך להם על כל יד ג' פעמים לסירוגין. ואם אין לו כלי יטול ידי הקטנים מהברז, ויחנך אותם לברך על נטילה זו. <small><small>[שאף על פי שבגדולים אין להם לברך אם נוטלים בלי כלי, מ"מ בקטנים כדי לחנכם מותר להם לברך גם בנטילה שאינה נעשית ע"י כלי]</small></small>. <span style='color:gray; fz:14px;'>יא)</small></small></span>
<BR><p></p>
<!--$!-->
<a name="פרקBאB-BמהלכותBהשכמתBהבוקרBונטילתBידים-יב."></a><span style="fz:28px; ">
<B><span style='color:RGB(34,80,136);'>יב.</span></B>&nbsp</span>יש לחנך גם את הבנות ליטול את ידיהן שחרית, וליטול את ידיהן קודם הסעודה, ואחר היציאה מבית הכסא וכדו'. <span style='color:gray; fz:14px;'>יב)</small></small></span>
<BR><p></p>
<!--$!-->
<a name="פרקBאB-BמהלכותBהשכמתBהבוקרBונטילתBידים-יג."></a><span style="fz:28px; ">
<B><span style='color:RGB(34,80,136);'>יג.</span></B>&nbsp</span>אף על פי שעיקר מצות חינוך היא בילדים שהגיעו לגיל חינוך <small><small>[בגיל שש לערך]</small></small>, מכל מקום מצוה ליטול אף את ידי הקטנים ביותר, אף על פי שלא הגיעו לחינוך, והיא סגולה טובה לקטנים כדי שיגדלו בטהרה, ויהיו גידולי קודש. <span style='color:gray; fz:14px;'>יג)</small></small></span>
<BR><p></p>
<!--$!-->
<a name="פרקBאB-BמהלכותBהשכמתBהבוקרBונטילתBידים-יד."></a><span style="fz:28px; ">
<B><span style='color:RGB(34,80,136);'>יד.</span></B>&nbsp</span>גם בזמן שהאשה אינה טהורה, יכולה ליטול ידי הילדים לחנכם בנטילת ידים שחרית. <span style='color:gray; fz:14px;'>יד)</small></small></span>
<BR><p></p>
<!--$!-->
<a name="פרקBאB-BמהלכותBהשכמתBהבוקרBונטילתBידים-טו."></a><span style="fz:28px; ">
<B><span style='color:RGB(34,80,136);'>טו.</span></B>&nbsp</span>הנוטלת ידיה שחרית, צריכה לברך על הנטילה קודם הניגוב, כדי שהברכה תהיה "עובר לעשייתן", וכדין נטילת ידים שלפני הסעודה. וגם רבינו האר"י ז"ל סובר כן, שראוי לברך קודם הניגוב, מפני שהרוח רעה נעקרת ומסתלקת לגמרי לאחר נטילת ג' פעמים, ואז אפשר לברך על נטילת ידים. <small><small>[ושייך בזה לשון על "נטילת" אחר שלא גמר את מצות הנטילה עד אחר הניגוב]</small></small>. אולם אם אינה יכולה לברך על נטילת ידים שחרית בבית, מפני שאינו נקי, והברכה צריכה להיות במקום טהור, שנאמר "והיה מחניך קדוש", תברך לאחר הניגוב, ותסמוך בזה על מה שכתב מרן החיד"א בשם מהר"ם ניגרין, שאין הרוח רעה של שחרית סרה מעל ידיו עד לאחר הניגוב, וכן דעת אחרונים רבים. ומכל מקום יש להסמיך את הברכה לניגוב עד כמה שאפשר. ויש נוהגים לברך על נטילת ידים עם שאר ברכות השחר, ויש להם על מה שיסמוכו. אך לכתחלה יש לנהוג כנז'. <span style='color:gray; fz:14px;'>טו)</small></small></span>
<BR><p></p>
<!--$!-->
<a name="פרקBאB-BמהלכותBהשכמתBהבוקרBונטילתBידים-טז."></a><span style="fz:28px; ">
<B><span style='color:RGB(34,80,136);'>טז.</span></B>&nbsp</span>כשאין מגבת לנגב את הידים, יכולים לנגב הידים במכשיר לניגוב ידים הפועל על ידי הזרמת אויר חם על הידים. <span style='color:gray; fz:14px;'>טז)</small></small></span>
<BR><p></p>
<!--$!-->
<a name="פרקBאB-BמהלכותBהשכמתBהבוקרBונטילתBידים-יז."></a><span style="fz:28px; ">
<B><span style='color:RGB(34,80,136);'>יז.</span></B>&nbsp</span>אשה הישנה בלילה וניעורה לשתות מים לצמאה, תשפשף ידיה ותנקה אותם בשמיכה או בסדין, ותברך על המים ותשתה, אף שלא נטלה ידיה תחלה. <small><small>[ואינה צריכה לנקות ידיה במידי דמנקי ג' פעמים, אלא די בפעם אחת]</small></small>. ואם שתתה רביעית בבת אחת, תברך גם ברכה אחרונה. ובזמנינו שנוהגים לישן בכסות לילה, <small><small>[הנקראת פיג'מה]</small></small>, סתם ידים משומרות ונקיות הן, ואינה צריכה לנקותם קודם שתברך על המים. אלא שראוי להזהר שלא תגע בידיה במים, משום רוח רעה שעל ידיה. ובימי הקיץ שהחום כבד ובית הצואר של החלוק פתוח, ולפעמים נוגעת במקומות המכוסים שבגופה, וניעורה משינתה לשתות מים לצמאה, תשפשף ידיה בשמיכה או בסדין כנ"ל, ותברך ותשתה. <span style='color:gray; fz:14px;'>יז)</small></small></span>
<BR><p></p>
<!--$!-->
<a name="פרקBאB-BמהלכותBהשכמתBהבוקרBונטילתBידים-יח."></a><span style="fz:28px; ">
<B><span style='color:RGB(34,80,136);'>יח.</span></B>&nbsp</span>הניעורה בלילה לעשות צרכיה ודעתה לחזור לישון מיד, אם חוששת שתקום אחר שיעבור שיעור מהלך פרסה, תטול ידיה כדי לברך אשר יצר. <small><small>[אך לא תברך על נטילת ידים, שהרי דעתה לחזור ולישון, ורק בקומה בבוקר תברך על הנטילה]</small></small>. ואם קשה לה ליטול ידיה במים, תנקה ידיה במידי דמנקי, כדי לברך אשר יצר. ותסמוך על מה שנוטלת ידיה אחר כך בהקיצה משינתה בבוקר. <span style='color:gray; fz:14px;'>יח)</small></small></span>
<BR><p></p>
<!--$!-->
<a name="פרקBאB-BמהלכותBהשכמתBהבוקרBונטילתBידים-יט."></a><span style="fz:28px; ">
<B><span style='color:RGB(34,80,136);'>יט.</span></B>&nbsp</span>באמצע הלילה כאשר קמים מהשינה כדי לכסות את התינוק, או לתת לו מוצץ, וכדומה, אין חובה ליטול הידים. וכמו כן אשה הקמה באמצע הלילה להניק את בנה או בתה, מעיקר ההלכה אינה חייבת ליטול את ידיה קודם ההנקה, ומכל מקום ממדת חסידות לעשות כן. ויש הנוהגות שבכל הנקה מברכות ברכת שהכל על איזה דבר שברכתו שהכל, סמוך להנקה, ותבא עליהן ברכה. <small><small>[אך יש להן ליזהר שאם אינן צמאות לשתות מים, אין להן לברך על המים]</small></small>. <span style='color:gray; fz:14px;'>יט)</small></small></span>
<BR><p></p>
<!--$!-->
<a name="פרקBאB-BמהלכותBהשכמתBהבוקרBונטילתBידים-כ."></a><span style="fz:28px; ">
<B><span style='color:RGB(34,80,136);'>כ.</span></B>&nbsp</span>לכתחלה יש להשגיח שהילדים הקטנים יטלו את ידיהם קודם שיגעו במאכלים או במשקים, שאף בילדים יש להזהר בזה לכתחלה. ומאכלים שידוע בבירור שנגעו בהם <small><small>[גדולים]</small></small> קודם נטילת ידים שחרית, אם הם דברים יבשים, כגון פירות שאפשר לשוטפם במים, יש להדיחם במים ג' פעמים. ומאכלים רכים שאי אפשר לשוטפם, וכגון לחם, וכן משקים, מן הדין יש להתירם בדיעבד. וכל שכן אם נגעו בהם ילדים קטנים, שיש להקל בזה יותר לענין דיעבד. ומכל מקום המחמיר שלא לאוכלם תבוא עליו ברכה, כשאין בדבר הפסד מרובה. <span style='color:gray; fz:14px;'>כ)</small></small></span>
<BR><p></p>
<!--$!-->
<a name="פרקBאB-BמהלכותBהשכמתBהבוקרBונטילתBידים-כא."></a><span style="fz:28px; ">
<B><span style='color:RGB(34,80,136);'>כא.</span></B>&nbsp</span>אלו דברים שצריכים נטילת ידים במים, הקם ממטתו, היוצא מבית הכסא ומבית המרחץ <small><small>[לאחר שהתרחץ שם, אבל היוצא מחדר האמבטיא ולא התרחץ שם, אין צריך ליטול ידיו]</small></small>, והנוטל צפרניו, והחולץ מנעליו, והנוגע ברגליו, והחופף ראשו, וההולך בין המתים, ומי שנגע במת, ומי שמפלא כליו, והמשמש מטתו, והנוגע בכנה, והנוגע בגופו במקומות המכוסים. ובכל אלה אין צריך נטילה בכלי. וכן היוצא מבית הכסא מעיקר הדין אין צריך נטילה בכלי, אלא יכול ליטול מהברז ג' פעמים רצופים בזה אחר זה. ובכל זה דין האיש והאשה שוים בכל הנ"ל. <span style='color:gray; fz:14px;'>כא)</small></small></span>
<BR><p></p>
<!--$!-->
<a name="פרקBאB-BמהלכותBהשכמתBהבוקרBונטילתBידים-כב."></a><span style="fz:28px; ">
<B><span style='color:RGB(34,80,136);'>כב.</span></B>&nbsp</span>הנוטלת צפרניה אפילו לא נטלה את כולם צריכה נטילת ידים. ואפילו נוטלת צפרניה על-ידי אחרים, גם כן צריכה ליטול ידיה. וגם אם נוטלת צפרני רגליה, צריכה ליטול ידיו. <small><small>[אמנם הנוטלת צפרני אחרים אינה צריכה נטילה]</small></small>. ואין חילוק בין אם נוטלת צפרניה בכלי או שנוטלתן ביד, שבכל אופן צריכה ליטול ידיו. וגם אם נטלה רק חצי ציפורן צריכה ליטול ידיה. וכן הנוטלת ציפורן אחת בשיניה, אינה צריכה נטילה. <span style='color:gray; fz:14px;'>כב)</small></small></span>
<BR><p></p>
<!--$!-->
<a name="פרקBאB-BמהלכותBהשכמתBהבוקרBונטילתBידים-כג."></a><span style="fz:28px; ">
<B><span style='color:RGB(34,80,136);'>כג.</span></B>&nbsp</span>אחר שיוצאים מבית הקברות צריכים ליטול הידים. ואמנם יש להבהיר, שאין להרבות לבקר בבית קברות, וכל שכן נשים, מחשש שהחיצוניים ידבקו באדם המבקר שם. וכתב הגאון מוילנא: "ותשמור שלא תלך לבית הקברות כלל וכלל כי שם מתדבקין בקליפות מאד, וכל שכן בנשים, וכל הצרות והעוונות באים מזה". <span style='color:gray; fz:14px;'>כג)</small></small></span>
<BR><p></p>
<!--$!-->
<a name="פרקBאB-BמהלכותBהשכמתBהבוקרBונטילתBידים-כד."></a><span style="fz:28px; ">
<B><span style='color:RGB(34,80,136);'>כד.</span></B>&nbsp</span>כשמושיבים ילד קטן בבית הכסא לעשות את צרכיו, חייבים בנטילה אחר צאתם מבית הכסא, ולכתחלה תטול בכלי, ג' פעמים בזה אחר זה, ואין צריך לסירוגין, אבל אם אין תחת ידה כלי לנטילה, אינה צריכה כלי, שכבר נתבאר שבכל יציאה מבית הכסא, גם אחר עשיית הצרכים, אין צריך נטילה בכלי. <span style='color:gray; fz:14px;'>כד)</small></small></span>
<BR><p></p>
<!--$!-->
<a name="פרקBאB-BמהלכותBהשכמתBהבוקרBונטילתBידים-כה."></a><span style="fz:28px; ">
<B><span style='color:RGB(34,80,136);'>כה.</span></B>&nbsp</span>הנוגעת בכלי המיוחד שהקטנים עושים בו את צרכיהם, אם הוא נקי אין צריך נטילת ידים. <span style='color:gray; fz:14px;'>כה)</small></small></span>
<BR><p></p>
<!--$!-->
<a name="פרקBאB-BמהלכותBהשכמתBהבוקרBונטילתBידים-כו."></a><span style="fz:28px; ">
<B><span style='color:RGB(34,80,136);'>כו.</span></B>&nbsp</span>כאשר מלבישים את הקטנים בבוקר, אם נגעו במקומות המכוסים שבילד, יש ליטול את הידים בטרם עומדים להתפלל, לברך ברכת הנהנין, ללמוד תורה או לאכול. אבל אותם מקומות הרגילים להיות גלויים אצל הילד, כמו ידיו ושוקיו, אינם נחשבים כמקומות המכוסים. <span style='color:gray; fz:14px;'>כו)</small></small></span>
<BR><p></p>
<!--$!-->
<a name="פרקBאB-BמהלכותBהשכמתBהבוקרBונטילתBידים-כז."></a><span style="fz:28px; ">
<B><span style='color:RGB(34,80,136);'>כז.</span></B>&nbsp</span>הנוטל ידיו אחר שעושה צרכיו, מותר ליהנות ממים אלה, כגון לשטוף בהם את הרצפה, או להשקות בהם את הגינה, וכדומה, ואין דין מים אלה כמי נטילת ידים שחרית. <span style='color:gray; fz:14px;'>כז)</small></small></span>
<BR><p></p>
<!--$!-->
<a name="פרקBאB-BמהלכותBהשכמתBהבוקרBונטילתBידים-כח."></a><span style="fz:28px; ">
<B><span style='color:RGB(34,80,136);'>כח.</span></B>&nbsp</span>חדר אמבטיה שאין שם בית כסא, ויש שם ברז קבוע עם קערת רחצה, מותר לכתחלה לעשות שם נטילת ידים, בין נטילה של שחרית, בין נטילה לסעודה, כי אפילו בבית המרחץ של רבים שהוא מזוהם עד שהשוו אותו חז"ל לדין בית הכסא, לענין שאסור לברך שם ולהרהר בו בדברי תורה, אף על פי כן מוכח בתלמוד <small><small>(שבת מא.)</small></small> ובפוסקים <small><small>[האגודה פרק קמא דשבת, והמגן אברהם סוף סימן קסו, והעטרת זקנים סימן פד, והאליה רבה שם, ועוד]</small></small>, שאין רוח רעה שורה שם, כל שכן אמבטיה של יחיד. וקל וחומר לאמבטיות שלנו שהן נקיות מאד תמיד. ומה גם שאין חדר האמבטיה מיוחד אך ורק לרחיצה, אלא משתמשים בו כמה תשמישים אחרים, ומניחים שם דברים למשמרת כאשר תאוה נפשם, לפיכך אין עליו תורת בית מרחץ, ומותר ליטול ידים בתוכו. וכן הסכימו רוב אחרוני זמנינו. ומכל מקום לא יברך שם ברכת על נטילת ידים, אלא יצא לחוץ ואז יברך. והמחמיר ליטול ידיו תמיד במטבח וכדומה, תבוא עליו ברכה. <span style='color:gray; fz:14px;'>כח)</small></small></span>
<BR><p></p>
<!--$!-->
<a name="פרקBאB-BמהלכותBהשכמתBהבוקרBונטילתBידים-כט."></a><span style="fz:28px; ">
<B><span style='color:RGB(34,80,136);'>כט.</span></B>&nbsp</span>בית כסא שיש שם ברז לנטילה, אף על פי שקבוע שם סילון מים השוטפים בזרם אדיר ומנקים את האסלה היטב, מכל מקום אין להתיר לכתחלה ליטול שם ידים לסעודה ולנטילת ידים שחרית, אלא אם כן בשעת הדחק שאין לו מקום אחר לנטילת ידים. ואף על פי שיש מהאחרונים שדימו דין זה לדין בית הכסא דפרסאי, <small><small>[בברכות כו. ובשלחן ערוך סימן פג סעיף ד]</small></small>. וכתבו להקל בזה, אולם המעיין ישר יחזו פנימו וישפוט בצדק שיש לחלק בין הנידון של בית הכסא דפרסאי לנידון שלנו. ולכן למעשה יש להחמיר בדבר, ורק בשעת הדחק כדאים הם האחרונים המקילים בזה לסמוך עליהם להקל כשאין מקום אחר לנטילה. ובפרט במטוס, ברכבת, וכדומה. <span style='color:gray; fz:14px;'>כט)</small></small></span>
<BR><p></p>
<!--$!-->
<a name="פרקBאB-BמהלכותBהשכמתBהבוקרBונטילתBידים-ל."></a><span style="fz:28px; ">
<B><span style='color:RGB(34,80,136);'>ל.</span></B>&nbsp</span>מותר לכתחלה להכניס אוכלים ומשקים לחדר אמבטיה שאין שם בית כסא, ולהצניעם שם. <span style='color:gray; fz:14px;'>ל)</small></small></span>
<BR><p></p>
<!--$!-->
<a name="פרקBאB-BמהלכותBהשכמתBהבוקרBונטילתBידים-לא."></a><span style="fz:28px; ">
<B><span style='color:RGB(34,80,136);'>לא.</span></B>&nbsp</span>מותר לעבור דרך חדר אמבטיה שיש בה גם בית כסא, עם אוכלים, למרפסת שהמקרר שם, מאחר שחדר האמבטיה משמש גם למעבר למרפסת שיש שם מקרר, ואינו מקום מיוחד רק למרחץ ולבית הכסא, ולכן יש להקל לעת הצורך. <span style='color:gray; fz:14px;'>לא)</small></small></span>
<BR><p></p>
<!--$!-->
<a name="פרקBאB-BמהלכותBהשכמתBהבוקרBונטילתBידים-לב."></a><span style="fz:28px; ">
<B><span style='color:RGB(34,80,136);'>לב.</span></B>&nbsp</span>אשה הרוחצת את ילדיה בחדר אמטביה שאין בו בית כסא, אינה צריכה ליטול ידיה בצאתה משם. וכן היוצאים מבריכת שחיה נקיה, אינם צריכים ליטול ידיהם בצאתם משם. <span style='color:gray; fz:14px;'>לב)</small></small></span>
<BR><p></p><br><b style='fz:25px'>עוד מהלכות השכמת הבוקר ותיקון חצות</b>
<BR><p></p>
<!--$!-->
<a name="פרקBאB-BמהלכותBהשכמתBהבוקרBונטילתBידים-לג."></a><span style="fz:28px; ">
<B><span style='color:RGB(34,80,136);'>לג.</span></B>&nbsp</span>יש אומרים שנשים צריכות לומר פרשת הקרבנות, אך כיום לא כל הנשים נוהגות בזה, אחר שבלאו הכי אמירת הקרבנות גם אצל האנשים אינה בתורת חיוב גמור, אלא מנהג. <span style='color:gray; fz:14px;'>לג)</small></small></span>
<BR><p></p>
<!--$!-->
<a name="פרקBאB-BמהלכותBהשכמתBהבוקרBונטילתBידים-לד."></a><span style="fz:28px; ">
<B><span style='color:RGB(34,80,136);'>לד.</span></B>&nbsp</span>יש אומרים שאין לנשים לומר תיקון חצות, ושיש למונען מכך. ויש חולקים ואומרים שאין צריך למונען מכך, וכל אשה יראת ה' הרוצה לומר תיקון חצות, תבוא עליה ברכה, ואין למונעה מכך. וכן עיקר. <small><small>[אך בלאו הכי במציאות רוב הנשים לא נהגו כיום בזה]</small></small>. <span style='color:gray; fz:14px;'>לד)</small></small></span>
<BR>
<!--$~-->
<BR><a name="HtmpReportNum0002_L2"></a><a name="פרקBבB-BדיןBלבישתBבגדיםBוכיסויBהראש"></a><br><hr><br><br><span style="fz:28px; ">
<p></p>
<B><U><span style='color:RGB(34,80,136);'><u>פרק ב - דין לבישת בגדים וכיסוי הראש</u></span><BR></U></B></span><p></p>
<!--$!-->
<a name="פרקBבB-BדיןBלבישתBבגדיםBוכיסויBהראש-א."></a><span style="fz:28px; ">
<B><span style='color:RGB(34,80,136);'>א.</span></B>&nbsp</span>קטן שהוא בר הבנה יש להרגילו עוד מקטנותו להתלבש בצניעות. <span style='color:gray; fz:14px;'>א)</small></small></span>
<BR><p></p>
<!--$!-->
<a name="פרקBבB-BדיןBלבישתBבגדיםBוכיסויBהראש-ב."></a><span style="fz:28px; ">
<B><span style='color:RGB(34,80,136);'>ב.</span></B>&nbsp</span>גם האשה טוב שתנעל בתחלה מנעל ימין, ואחר כך תנעל מנעל שמאל, ותקשור של שמאל תחלה, ואחר כך תקשור של ימין. ויש אומרים דכיון שהאשה אינה מניחה תפילין, ואף מוחין בידה שלא תניח תפילין גם אם רצונה בכך, נועלת וקושרת של ימין תחלה. <span style='color:gray; fz:14px;'>ב)</small></small></span>
<BR><p></p>
<!--$!-->
<a name="פרקBבB-BדיןBלבישתBבגדיםBוכיסויBהראש-ג."></a><span style="fz:28px; ">
<B><span style='color:RGB(34,80,136);'>ג.</span></B>&nbsp</span>כשמסירים את המנעלים מהרגלים, אין להניחן הפוך, אלא תניח המנעלים על הקרקע כרגיל. <span style='color:gray; fz:14px;'>ג)</small></small></span>
<BR><p></p>
<!--$!-->
<a name="פרקBבB-BדיןBלבישתBבגדיםBוכיסויBהראש-ד."></a><span style="fz:28px; ">
<B><span style='color:RGB(34,80,136);'>ד.</span></B>&nbsp</span>כתבו הפוסקים, שאיש לא יקנח עצמו ביד ימין, ואחד הטעמים הוא כיון שביד ימין הוא קושר את התפילין על ידו השמאלית. וטעם זה אינו שייך אצל נשים, כיון שאינן מניחות תפילין. ומכל מקום גם אשה נכון שתקנח ביד ימין, כיון שיש עוד טעמים לדין זה, ושאר הטעמים שייכים גם לגבי נשים. <span style='color:gray; fz:14px;'>ד)</small></small></span>
<BR><p></p>
<!--$!-->
<a name="פרקBבB-BדיןBלבישתBבגדיםBוכיסויBהראש-ה."></a><span style="fz:28px; ">
<B><span style='color:RGB(34,80,136);'>ה.</span></B>&nbsp</span>יש לחנך את הילדים הקטנים <small><small>[מזמן שמתחילים ללכת, ולכל הפחות מגיל שלש אחר התספורת]</small></small> להרגילם שיהיה ראשם מכוסה בכיסוי ראש. <span style='color:gray; fz:14px;'>ה)</small></small></span>
<BR><p></p>
<!--$!-->
<a name="פרקBבB-BדיןBלבישתBבגדיםBוכיסויBהראש-ו."></a><span style="fz:28px; ">
<B><span style='color:RGB(34,80,136);'>ו.</span></B>&nbsp</span>יש ליזהר מאד בקדושת הספרים, ומי שאינו נזהר בקדושתם, כגון שנותן גרף של רעי באותו חדר שהספרים שם, לצורך הילדים הקטנים, וריח רע מגיע בכל החדר שהספרים שם, עליו נאמר שגופו נעשה מחולל על הבריות, ועליו נאמר כי דבר ה' בזה. ונהגו לכסות הקטנים שלא יהיו ערומים לאור הנר של ש"ק משום ביזוי מצוה. ואפילו ברחוק קצת אסור משום ביזוי מצוה, אחר שהאור הוא של מצוה. <span style='color:gray; fz:14px;'>ו)</small></small></span>
<BR><p></p>
<!--$!-->
<a name="פרקBבB-BדיןBלבישתBבגדיםBוכיסויBהראש-ז."></a><span style="fz:28px; ">
<B><span style='color:RGB(34,80,136);'>ז.</span></B>&nbsp</span>טוב להקפיד בקטן שהגיע לחינוך שיהיה גופו נקי אחר עשיית צרכיו, ועל האשה לזרז את בניה על כך. ועל כל פנים מותר לחנך את הקטנים לברך ולומר פסוקים ודברי תורה אף אם יודע שאינם מקנחים את עצמם יפה. ומותר גם לשבת לצידם ולקרוא קריאת שמע ולהתפלל ולברך, ובלבד שלא יהיה שם ריח רע. <span style='color:gray; fz:14px;'>ז)</small></small></span>
<BR><p></p>
<!--$!-->
<a name="פרקBבB-BדיןBלבישתBבגדיםBוכיסויBהראש-ח."></a><span style="fz:28px; ">
<B><span style='color:RGB(34,80,136);'>ח.</span></B>&nbsp</span>יכולים לסדר את המטות כפי שירצו, אך היכא דאפשר טוב לסדר המטה באופן שראשה יהיה למזרח ומרגלותיה למערב. <span style='color:gray; fz:14px;'>ח)</small></small></span>
<BR>
<!--$~-->
<BR><a name="HtmpReportNum0003_L2"></a><a name="פרקBגB-BדיןBברכתBאשרBיצר"></a><br><hr><br><br><span style="fz:28px; ">
<p></p>
<B><U><span style='color:RGB(34,80,136);'><u>פרק ג - דין ברכת אשר יצר</u></span><BR></U></B></span><p></p>
<!--$!-->
<a name="פרקBגB-BדיןBברכתBאשרBיצר-א."></a><span style="fz:28px; ">
<B><span style='color:RGB(34,80,136);'>א.</span></B>&nbsp</span>גם הנשים חייבות בברכת אשר יצר שנתקנה על ידי אנשי כנסת הגדולה. ותברכנה מיד אחר הניגוב. וכן עליהן לחנך את הקטנים שיטלו ידיהם אחר שעשו צרכיהם, ויברכו ברכת אשר יצר. <span style='color:gray; fz:14px;'>א)</small></small></span>
<BR><p></p>
<!--$!-->
<a name="פרקBגB-BדיןBברכתBאשרBיצר-ב."></a><span style="fz:28px; ">
<B><span style='color:RGB(34,80,136);'>ב.</span></B>&nbsp</span>העושה צרכיה, בין גדולים בין קטנים, ושכחה לברך מיד ברכת "אשר יצר", אם נזכרה תוך שיעור פרסה <small><small>[דהיינו שבעים ושתים דקות]</small></small>, תברך אשר יצר, ואם לאו לא תברך. ואם נתעוררה שוב לנקביה בתוך השיעור הנ"ל לא תברך "אשר יצר" עד לאחר שתתפנה. <span style='color:gray; fz:14px;'>ב)</small></small></span>
<BR>
<!--$~-->
<BR><a name="HtmpReportNum0004_L2"></a><a name="פרקBדB-BמהלכותBציציתBותפילין"></a><br><hr><br><br><span style="fz:28px; ">
<p></p>
<B><U><span style='color:RGB(34,80,136);'><u>פרק ד - מהלכות ציצית ותפילין</u></span><BR></U></B></span><p></p>
<!--$!-->
<a name="פרקBדB-BמהלכותBציציתBותפילין-א."></a><span style="fz:28px; ">
<B><span style='color:RGB(34,80,136);'>א.</span></B>&nbsp</span>נשים פטורות ממצות ציצית, ככל מצוות עשה שהזמן גרמא. ואף על פי שבשופר וסוכה ולולב אם רצו הנשים לקיימן רשאיות, ובלבד שלא תברכנה על המצוה, <small><small>[למנהג הספרדים ועדות המזרח]</small></small>, ואין בזה משום כל הפטור מן הדבר ועושהו נקרא הדיוט, מכל מקום במצות ציצית אין להן לחייב את עצמן ולהתעטף בציצית, אפילו בלי ברכה, שהדבר נראה כגאוה. ויש אומרים שיש בזה גם חשש משום לא יהיה כלי גבר על אשה, ואף על פי שהעיקר לדינא שאין בזה האיסור הנזכר, מכל מקום ראוי למונען מזה, וגם על פי הסוד הנשים לא שייכות במצוה זו. ובפרט בזמן הזה כאשר הרפורמים מנהיגים כן בקהילותיהם. <span style='color:gray; fz:14px;'>א)</small></small></span>
<BR><p></p>
<!--$!-->
<a name="פרקBדB-BמהלכותBציציתBותפילין-ב."></a><span style="fz:28px; ">
<B><span style='color:RGB(34,80,136);'>ב.</span></B>&nbsp</span>טלית השייכת בשותפות לאיש ואשה, חייבת בציצית, ומכל מקום אין לאיש לברך על טלית כזו. <span style='color:gray; fz:14px;'>ב)</small></small></span>
<BR><p></p>
<!--$!-->
<a name="פרקBדB-BמהלכותBציציתBותפילין-ג."></a><span style="fz:28px; ">
<B><span style='color:RGB(34,80,136);'>ג.</span></B>&nbsp</span>אשה כשרה להטיל את הציציות בכנף הטלית. ומכל מקום לכתחלה יש להחמיר שדוקא איש יטיל את חוטי הציצית בבגד הטלית, ולא אשה. <span style='color:gray; fz:14px;'>ג)</small></small></span>
<BR><p></p>
<!--$!-->
<a name="פרקBדB-BמהלכותBציציתBותפילין-ד."></a><span style="fz:28px; ">
<B><span style='color:RGB(34,80,136);'>ד.</span></B>&nbsp</span>אם אשה טווה ושוזרת הציצית, יאמר לה: טווי ושזרי ציציות אלו לשם מצות ציצית. וגם היא תאמר "הריני טווה ושוזרת לשם מצות ציצית". <span style='color:gray; fz:14px;'>ד)</small></small></span>
<BR><p></p>
<!--$!-->
<a name="פרקBדB-BמהלכותBציציתBותפילין-ה."></a><span style="fz:28px; ">
<B><span style='color:RGB(34,80,136);'>ה.</span></B>&nbsp</span>דבר טוב הוא שגם האשה תהיה מסייעת ביד בעלה ובניה במצות טלית קטן, ותהיה זהירה לבדוק את הטלית קטן בעת שמזמנת הבגדים לבעלה להחליפם, ותזהר שלא יקרעו החוטים בעת הכיבוס באופן הפוסל את הטלית, ושלא יהיו הציציות מסובכים זה בזה, ותקבל שכרה מן השמים שמצילה את בעלה מאיסור, שלפעמים האיש בהול ללבוש בגדיו ואינו בודק את הטלית קטן. ומכל מקום בנוסף על בדיקת אשתו יבדוק גם הוא, כי יש אומרים שאין האשה נאמנת מדין "<b>עד אחד הנאמן באיסורין</b>". <span style='color:gray; fz:14px;'>ה)</small></small></span>
<BR><p></p>
<!--$!-->
<a name="פרקBדB-BמהלכותBציציתBותפילין-ו."></a><span style="fz:28px; ">
<B><span style='color:RGB(34,80,136);'>ו.</span></B>&nbsp</span>נכון ליזהר לכבס הטלית מפעם לפעם אם נתלכלכה, כדי שתהיה הטלית נקיה ולבנה. ובפרט דיש בזה משום זה אלי ואנוהו. <span style='color:gray; fz:14px;'>ו)</small></small></span>
<BR><p></p>
<!--$!-->
<a name="פרקBדB-BמהלכותBציציתBותפילין-ז."></a><span style="fz:28px; ">
<B><span style='color:RGB(34,80,136);'>ז.</span></B>&nbsp</span>מותר לאשה לתת את הטלית לשפחה גויה, כדי שהיא תכבס הטלית. ואמנם יש אומרים שאין ליתן הטלית לכובס גוי שיכבסם, כדי שלא יהיו מצוות בזויות עליו. ולדעתם יש להתיר את קשירת הציציות קודם שתמסור הטלית לכובסת גויה. אך כבר נהגו להקל ליתן הטלית לכובסת גויה. והמחמיר בזה תבא עליו ברכה. ולכן אם אי אפשר יכול לסמוך על המתירים. <span style='color:gray; fz:14px;'>ז)</small></small></span>
<BR><p></p>
<!--$!-->
<a name="פרקBדB-BמהלכותBציציתBותפילין-ח."></a><span style="fz:28px; ">
<B><span style='color:RGB(34,80,136);'>ח.</span></B>&nbsp</span>נשים פטורות מלהניח תפילין, מפני שהיא מצות עשה שהזמן גורם למצוה שתבוא, אחר ששבת ויום טוב אינם זמן תפילין. וגם על פי הסוד אין לנשים להניח תפילין. ונשים שרוצות להחמיר על עצמן ולהניח תפילין, יש למחות בידן, גם מפני שקשה להן לשמור על נקיות הגוף בעת הנחתן. <span style='color:gray; fz:14px;'>ח)</small></small></span>
<BR><p></p>
<!--$!-->
<a name="פרקBדB-BמהלכותBציציתBותפילין-ט."></a><span style="fz:28px; ">
<B><span style='color:RGB(34,80,136);'>ט.</span></B>&nbsp</span>יש ליזהר ולהחמיר לכתחלה שלא לעשות שום תיקון של הספר תורה על ידי אשה, הן לגרור הדבוקים באותיות, הן לתפור היריעות ולחברם יחד בגידין, וכדומה. ומעולם נשמע אצלינו שהנשים תתפורנה את יריעות הספר תורה. ובדיעבד אם הפרידה הדבוקים שבין אות לאות על ידי גרידה, או תפירת היריעות, הספר תורה כשר, אך אם אפשר בקלות להתיר התפירות שתפרה האשה ולחזור ולתופרם בכשרות, טוב שיעשו כן. והנכון שהאיש יתפור למטה ולמעלה ובאמצע, וגם בין לבין יתפור האיש, ואז תקרא כל המלאכה על שמו של הסופר או על כל פנים האיש. ובמקומות שנוהגים שאת היריעות האחרונות תופרים בני המשפחה שתרמו את הספר תורה, וגם הנשים רוצות לתפור, אין לעשות מחלוקת בשביל זה, והנח להן במנהגן. <span style='color:gray; fz:14px;'>ט)</small></small></span>
<BR><p></p>
<!--$!-->
<a name="פרקBדB-BמהלכותBציציתBותפילין-י."></a><span style="fz:28px; ">
<B><span style='color:RGB(34,80,136);'>י.</span></B>&nbsp</span>חולה שידו הימנית משותקת לגמרי, צריך להניח תפילין או על-ידי אחרים, אפילו אם יצטרך לשלם להם איזה סך עבור טיפולם הקבוע בו. ואם אין לו מי שיניח לו תפילין אלא אשתו או בנותיו, יכול להניח תפילין על ידן, אך לכתחלה ישתדל שאיש יקשור לו תפילין. <span style='color:gray; fz:14px;'>י)</small></small></span>
<BR><p></p>
<!--$!-->
<a name="פרקBדB-BמהלכותBציציתBותפילין-יא."></a><span style="fz:28px; ">
<B><span style='color:RGB(34,80,136);'>יא.</span></B>&nbsp</span>אם הבעל חולה וידו הימנית בגבס באופן שאי אפשר לו להניח תפילין על זרועו השמאלית ללא סיוע מאחר, ואין איש אחר זולת אשתו נדה, מותר לה להניח לו תפילין, ותזהר מאד שלא תגע בבשרו ממש, אלא בהפסק מפה, או על ידי כפפות. <span style='color:gray; fz:14px;'>יא)</small></small></span>
<BR><p></p>
<!--$!-->
<a name="פרקBדB-BמהלכותBציציתBותפילין-יב."></a><span style="fz:28px; ">
<B><span style='color:RGB(34,80,136);'>יב.</span></B>&nbsp</span>יש אומרים שאין הנשים חייבות במצות כתיבת ספר תורה. <span style='color:gray; fz:14px;'>יב)</small></small></span>
<BR>
<!--$~-->
<BR><a name="HtmpReportNum0005_L2"></a><a name="פרקBהB-BמהלכותBברכותBהשחרBוברכותBהתורה"></a><br><hr><br><br><span style="fz:28px; ">
<p></p>
<B><U><span style='color:RGB(34,80,136);'><u>פרק ה - מהלכות ברכות השחר וברכות התורה</u></span><BR></U></B></span><p></p>
<!--$!-->
<a name="פרקBהB-BמהלכותBברכותBהשחרBוברכותBהתורה-א."></a><span style="fz:28px; ">
<B><span style='color:RGB(34,80,136);'>א.</span></B>&nbsp</span>נשים חייבות לברך כל ברכות השחר, כמו שמבואר בתשובות הגאונים, מפני שאינן בכלל מצות עשה שהזמן גרמא, חוץ מברכת "שלא עשני אשה", שבמקומה תאמרנה "ברוך שעשני כרצונו" בלי הזכרת שם ומלכות. והמורות והמדריכות של בתי הספר לבנות חייבות להזהיר את תלמידותיהן לבל תברכנה ברכת שעשני כרצונו עם הזכרת השם, שזוהי ברכה לבטלה. אולם הברכות "שלא עשני גוי", ו"שלא עשני עבד", תאמרנה גם הנשים בשם ומלכות, בנוסח: "שלא עשני גויה", "שלא עשני שפחה". וכן המנהג. <span style='color:gray; fz:14px;'>א)</small></small></span>
<BR><p></p>
<!--$!-->
<a name="פרקBהB-BמהלכותBברכותBהשחרBוברכותBהתורה-ב."></a><span style="fz:28px; ">
<B><span style='color:RGB(34,80,136);'>ב.</span></B>&nbsp</span>אשה ששכחה לברך ברכות השחר, והתפללה עמידה של שחרית, לא תברך עוד ברכת אלהי נשמה. אבל יתר ברכות השחר תברך, כולל ברכות התורה, מאחר שאין האשה מברכת ברכת אהבת עולם לפני קריאת שמע. <span style='color:gray; fz:14px;'>ב)</small></small></span>
<BR><p></p>
<!--$!-->
<a name="פרקBהB-BמהלכותBברכותBהשחרBוברכותBהתורה-ג."></a><span style="fz:28px; ">
<B><span style='color:RGB(34,80,136);'>ג.</span></B>&nbsp</span>אשה ששכחה לברך ברכות השחר בבוקר, יכולה לברך ברכות אלה במשך היום, ואפילו אם שקעה החמה, ובלבד שלא יהיה זה סמוך לשינת לילה, כי איך תאמר פוקח עורים בעוד שהיא עומדת לישן. <span style='color:gray; fz:14px;'>ג)</small></small></span>
<BR><p></p>
<!--$!-->
<a name="פרקBהB-BמהלכותBברכותBהשחרBוברכותBהתורה-ד."></a><span style="fz:28px; ">
<B><span style='color:RGB(34,80,136);'>ד.</span></B>&nbsp</span>אשה שקמה משינתה אחר חצות לילה, ואינה חוזרת לישון, יכולה לברך אז את כל ברכות השחר וברכות התורה. <span style='color:gray; fz:14px;'>ד)</small></small></span>
<BR><p></p>
<!--$!-->
<a name="פרקBהB-BמהלכותBברכותBהשחרBוברכותBהתורה-ה."></a><span style="fz:28px; ">
<B><span style='color:RGB(34,80,136);'>ה.</span></B>&nbsp</span>ביום הכפורים ובתשעה באב, יכולות הנשים לברך ברכת שעשה לי כל צרכי, בבוקר, דאף על פי שגם הנשים אסורות בנעילת מנעלים של עור ביום הכפורים ובתשעה באב, והרי ברכה זו נתקנה על לבישת המנעלים <small><small>(כמבואר בברכות דף ס:)</small></small> מכל מקום שייך לברך ברכה זו גם בימים אלה, שעל מנהגו של עולם היא מברכת, והברכה היא גם על שאר צרכים. ועוד שרגילים לנעול נעלים שאינם של עור, שמותרים גם בימים אלה, וגם יש נועלים נעלים של עור במוצאי יום הכפורים ובמוצאי תשעה באב עם צאת הכוכבים. וגם יש פוסקים שהעידו שכן המנהג, וידוע שבמקום מנהג אין אנו חוששין לספק ברכות, לפיכך אפשר לברך ברכה זו גם בתשעה באב וביום הכפורים. <span style='color:gray; fz:14px;'>ה)</small></small></span>
<BR><p></p>
<!--$!-->
<a name="פרקBהB-BמהלכותBברכותBהשחרBוברכותBהתורה-ו."></a><span style="fz:28px; ">
<B><span style='color:RGB(34,80,136);'>ו.</span></B>&nbsp</span>אשה עיורת אין לה לברך ברכת "פוקח עורים" בברכות השחר, אך אם מברכת ברכה זו, ומתכוונת על מנהגו של עולם, יש לה על מה שתסמוך. ומכל מקום אם באה לשאול מורים לה שלא תברך ברכה זו, שספק ברכות להקל. אבל ברכת "הנותן לשכוי בינה", לכל הדעות סומא מברכת ברכה זו. <span style='color:gray; fz:14px;'>ו)</small></small></span>
<BR><p></p>
<!--$!-->
<a name="פרקBהB-BמהלכותBברכותBהשחרBוברכותBהתורה-ז."></a><span style="fz:28px; ">
<B><span style='color:RGB(34,80,136);'>ז.</span></B>&nbsp</span>אשה שנתחרשה ואינה שומעת, חרש, יש אומרים שלא תברך "הנותן לשכוי בינה", שברכה זו נתקנה על שמיעת קול התרנגול, והרי היא חרשת שאינה שומעת. ויש חולקים וסוברים שכיון שהברכה היא על מנהגו של עולם, רשאית אף החרשת לברך. וכן עיקר, וגם החרשת רשאית לברך ברכה זו. <span style='color:gray; fz:14px;'>ז)</small></small></span>
<BR><p></p>
<!--$!-->
<a name="פרקBהB-BמהלכותBברכותBהשחרBוברכותBהתורה-ח."></a><span style="fz:28px; ">
<B><span style='color:RGB(34,80,136);'>ח.</span></B>&nbsp</span>אשה מברכת "שלא עשני גויה", וגיורת אינה מברכת ברכה זו, ואם תרצה תברך בלא שם ומלכות. <span style='color:gray; fz:14px;'>ח)</small></small></span>
<BR><p></p>
<!--$!-->
<a name="פרקBהB-BמהלכותBברכותBהשחרBוברכותBהתורה-ט."></a><span style="fz:28px; ">
<B><span style='color:RGB(34,80,136);'>ט.</span></B>&nbsp</span>ברכות השחר אין צריך לאומרם בעמידה, אלא רשאית לברך כל ברכות השחר בין עומדת בין יושבת. <span style='color:gray; fz:14px;'>ט)</small></small></span>
<BR>
<!--$~-->
<BR><a name="HtmpReportNum0006_L2"></a><a name="פרקBוB-BדיןBמאהBברכותBלנשים"></a><br><hr><br><br><span style="fz:28px; ">
<p></p>
<B><U><span style='color:RGB(34,80,136);'><u>פרק ו - דין מאה ברכות לנשים</u></span><BR></U></B></span><p></p>
<!--$!-->
<a name="פרקBוB-BדיןBמאהBברכותBלנשים-א."></a><span style="fz:28px; ">
<B><span style='color:RGB(34,80,136);'>א.</span></B>&nbsp</span>גם הנשים צריכות לברך מאה ברכות בכל יום, ואף על פי שהנשים אינן חייבות להתפלל ג' תפלות ביום, וגם אסור להן לברך ברכות פסוקי דזמרה וברכות קריאת שמע של שחרית וערבית, מכל מקום צריכות להשלים מאה ברכות בברכות שתברכנה על מגדנות, וכן הרי הן רשאות להתפלל גם מנחה וערבית <small><small>[תפלת שמונה עשרה]</small></small> ולהשלים מאה ברכות. דמאחר ומצוה זו אין לה זמן קבוע ביום, והוא חיוב המתחדש מידי יום ביומו, אין שום סיבה לפטור את הנשים מחיוב זה, שלא נפטרו הנשים אלא ממצוות שהזמן גרמא. <small><small>[מלבד ברכות השחר וברכות התורה שנשים חייבות בהן, וכן תפלה אחת ביום]</small></small>. ויש אומרים שאם הנשים אומרות דברי שבח להשי"ת, בדיעבד יוצאות בזה ידי חובת מאה ברכות בכל יום, וכגון שאומרות אין כאלהינו וכו', <small><small>[אף שאינן חייבות לומר זאת]</small></small>, או שעונות אמן אחר הברכות ששומעות, וכיוצא. <span style='color:gray; fz:14px;'>א)</small></small></span>
<BR>
<!--$~-->
<BR><a name="HtmpReportNum0007_L2"></a><a name="פרקBזB-BדיןBברכותBהתורהBלנשים"></a><br><hr><br><br><span style="fz:28px; ">
<p></p>
<B><U><span style='color:RGB(34,80,136);'><u>פרק ז - דין ברכות התורה לנשים</u></span><BR></U></B></span><p></p>
<!--$!-->
<a name="פרקBזB-BדיןBברכותBהתורהBלנשים-א."></a><span style="fz:28px; ">
<B><span style='color:RGB(34,80,136);'>א.</span></B>&nbsp</span>גם הנשים מברכות ברכות התורה בכל יום, שהרי יש בברכות התורה גם שבח להבורא יתב', <small><small>[אשר בחר בנו]</small></small> על אשר הבדילנו מאומות העולם על ידי מתן תורה, וגם הנשים שייכות בשבח זה. ועוד, מפני שאומרות פרשת הקרבנות בכל יום, וגם אשה שאינה אומרת פרשת הקרבנות, מברכת ברכות התורה, מפני שהנשים צריכות ללמוד הדינים וההלכות השייכות להן, כגון הלכות תפלה וברכות ושבת, והלכות נדה וחלה ושאר הלכות איסור והיתר. וגם מקיימות מצוות שהן חייבות בהן, כמו חלה, ונוסח ברכת על דברי תורה כולל על חיוב עשיית המצוות. <span style='color:gray; fz:14px;'>א)</small></small></span>
<BR><p></p>
<!--$!-->
<a name="פרקBזB-BדיןBברכותBהתורהBלנשים-ב."></a><span style="fz:28px; ">
<B><span style='color:RGB(34,80,136);'>ב.</span></B>&nbsp</span>נשים שנסתפקו אם בירכו ברכות התורה, לכל הדעות אינן צריכות לחזור ולברך ברכות התורה כלל. <span style='color:gray; fz:14px;'>ב)</small></small></span>
<BR><p></p>
<!--$!-->
<a name="פרקBזB-BדיןBברכותBהתורהBלנשים-ג."></a><span style="fz:28px; ">
<B><span style='color:RGB(34,80,136);'>ג.</span></B>&nbsp</span>נשים אינן יכולות להוציא את האנשים ידי חובת ברכות התורה. <span style='color:gray; fz:14px;'>ג)</small></small></span>
<BR><p></p>
<!--$!-->
<a name="פרקBזB-BדיןBברכותBהתורהBלנשים-ד."></a><span style="fz:28px; ">
<B><span style='color:RGB(34,80,136);'>ד.</span></B>&nbsp</span>יכולות הנשים לברך ברכות התורה בין כשהן עומדות, בין כשהן יושבות, ואין צריך להקפיד לברך ברכות התורה מעומד. ובלבד שהחדר שבו הן מברכות ברכות התורה יהיה נקי ולא יהיה בו ריח רע. וראוי לקבוע מקום מיוחד באחת מפינות הבית, כדי שהאשה תתפלל ותברך שם ברכות השחר בקביעות. <span style='color:gray; fz:14px;'>ד)</small></small></span>
<BR><p></p>
<!--$!-->
<a name="פרקBזB-BדיןBברכותBהתורהBלנשים-ה."></a><span style="fz:28px; ">
<B><span style='color:RGB(34,80,136);'>ה.</span></B>&nbsp</span>אשה שבירכה ברכות התורה בבוקר, נכון שתאמר מיד לאחר הברכות פסוקי ברכת כהנים, אף על פי שאינה חייבת בלימוד תורה. ויש מי שאומר שאם ברצונה במשך היום ללמוד איזה הלכות או פרשת השבוע וכדומה, צריכה לחזור ולברך ברכות התורה, כל שהפסיקה בין ברכות התורה שבירכה לבוקר לדברים אחרים. <small><small>[ושונה דין זה מברכות התורה לאנשים, דבאנשים אינם צריכים לחזור ולברך ברכות התורה לאחר שעשו הפסק, כיון שהחיוב של האנשים ללמוד תורה הוא לכל היום]</small></small>. ולמעשה אין נוהגים כן. <span style='color:gray; fz:14px;'>ה)</small></small></span>
<BR><p></p>
<!--$!-->
<a name="פרקBזB-BדיןBברכותBהתורהBלנשים-ו."></a><span style="fz:28px; ">
<B><span style='color:RGB(34,80,136);'>ו.</span></B>&nbsp</span>נשים האומרות פסוקי ותתפלל חנה, נכון שתברכנה קודם ברכות התורה. <small><small>[אלא שבלאו הכי אין הנשים חייבות לומר פסוקי ותתפלל חנה]</small></small>. וכן נשים הקמות בחודש אלול באשמורת הבוקר לאמירת סליחות <small><small>[אף שאינן חייבות בזה כלל]</small></small>, צריכות לברך קודם ברכות השחר וברכות התורה, ואחר כך תאמרנה הסליחות. <span style='color:gray; fz:14px;'>ו)</small></small></span>
<BR><p></p>
<!--$!-->
<a name="פרקBזB-BדיןBברכותBהתורהBלנשים-ז."></a><span style="fz:28px; ">
<B><span style='color:RGB(34,80,136);'>ז.</span></B>&nbsp</span>אשה שהיתה ניעורה כל הלילה, כשיגיע עמוד השחר תברך ברכות השחר, וברכות התורה, חוץ מברכת על נטילת ידים. ותטול ידיה בלי ברכה. ובאופן כזה אינה יכולה לברך ברכות התורה אחר חצות לילה. <span style='color:gray; fz:14px;'>ז)</small></small></span>
<BR><p></p>
<!--$!-->
<a name="פרקBזB-BדיןBברכותBהתורהBלנשים-ח."></a><span style="fz:28px; ">
<B><span style='color:RGB(34,80,136);'>ח.</span></B>&nbsp</span>אשה ששכחה לברך ברכות השחר, והתפללה תפלת שמונה עשרה של שחרית, לא תברך עוד ברכת אלהי נשמה, שמאחר ובירכה ברכת מחיה המתים בתפלה, יצאה ידי חובת ברכת המחזיר נשמות לפגרים מתים. שהוא מאותו הענין. אבל שאר ברכות השחר, כולל ברכות התורה, תברך. <small><small>[שהרי לדידן אין הנשים מברכות ברכת אהבת עולם, וממילא לא יצאו ידי חובתן בברכת אהבת עולם]</small></small>. ויכולות לברך ברכות השחר וברכות התורה כל היום כולו. <span style='color:gray; fz:14px;'>ח)</small></small></span>
<BR>
<!--$~-->
<BR><a name="HtmpReportNum0008_L2"></a><a name="פרקBחB-BמהלכותBפסוקיBדזמרהBוברכותBקריאתBשמע"></a><br><hr><br><br><span style="fz:28px; ">
<p></p>
<B><U><span style='color:RGB(34,80,136);'><u>פרק ח - מהלכות פסוקי דזמרה וברכות קריאת שמע</u></span><BR></U></B></span><p></p>
<!--$!-->
<a name="פרקBחB-BמהלכותBפסוקיBדזמרהBוברכותBקריאתBשמע-א."></a><span style="fz:28px; ">
<B><span style='color:RGB(34,80,136);'>א.</span></B>&nbsp</span>יש להורות לנשים הספרדיות שלא תברכנה ברכת ברוך שאמר וישתבח, אלא אם תרצנה להחמיר על עצמן לאומרם, לא יברכו ברכות ברוך שאמר וישתבח בשם ומלכות, אלא תאמרנה הברכות ללא שם ומלכות, או שידלגו פסוקי דזמרה. ואף על פי שיש מרבני זמנינו האומרים שבברכות השבח רשאות הנשים לברך, מכל מקום יש חולקים, וכלל גדול הוא ספק ברכות להקל. אך הנשים של עדות האשכנזים הרוצות לברך ברוך שאמר וישתבח על פסוקי דזמרה רשאות, שיש להן על מה שיסמוכו. <small><small>[וראה להלן לגבי ברכות קריאת שמע]</small></small>. <span style='color:gray; fz:14px;'>א)</small></small></span>
<BR><p></p>
<!--$!-->
<a name="פרקBחB-BמהלכותBפסוקיBדזמרהBוברכותBקריאתBשמע-ב."></a><span style="fz:28px; ">
<B><span style='color:RGB(34,80,136);'>ב.</span></B>&nbsp</span>על פי האמור כיון שנשים פטורות מברכות קריאת שמע ערבית ושחרית, אינן רשאות לברך ברכות קריאת שמע בשם ומלכות, שיש בזה חשש איסור ברכה לבטלה. <small><small>[לדעת הרמב"ם וסיעתו מרבותינו הראשונים, שסוברים שאסור לנשים לברך על מצות עשה שהזמן גרמא שמקיימות אותן. וכן דעת מרן השלחן ערוך, וספק ברכות להקל]</small></small>. ולכן יש להעיר למורות של בית הספר החרדי בית יעקב, שילמדו את הבנות הספרדיות המתחנכות אצלם, שלא תברכנה ברכות קריאת שמע בשם ומלכות. והוא הדין בברכות של פסוקי דזמרה, ברוך שאמר וישתבח, שלא יברכו אותן בשם ומלכות. <span style='color:gray; fz:14px;'>ב)</small></small></span>
<BR><p></p>
<!--$!-->
<a name="פרקBחB-BמהלכותBפסוקיBדזמרהBוברכותBקריאתBשמע-ג."></a><span style="fz:28px; ">
<B><span style='color:RGB(34,80,136);'>ג.</span></B>&nbsp</span>השומע ברכות פסוקי דזמרה או ברכות קריאת שמע מפי אשה הנוהגת לברך ברכות אלו, יענה אמן אחר הברכות, ואין לחוש בזה לאמן יתומה, אחר שלגבי עניית אמן יש לסמוך על ספק ספיקא. <span style='color:gray; fz:14px;'>ג)</small></small></span>
<BR><p></p>
<!--$!-->
<a name="פרקBחB-BמהלכותBפסוקיBדזמרהBוברכותBקריאתBשמע-ד."></a><span style="fz:28px; ">
<B><span style='color:RGB(34,80,136);'>ד.</span></B>&nbsp</span>נשים פטורות ממצות קריאת שמע, מפני שיש זמן קבוע לקריאת שמע, וכל מצות עשה שהזמן גרמא נשים פטורות. ומכל מקום ראוי להן להחמיר על עצמן ולקרוא קריאת שמע כדי לקבל עליהן עול מלכות שמים ועול מצוות. ואמנם מברכות קריאת שמע הנשים פטורות, ואינן רשאות לברך ברכות קריאת שמע בשם ומלכות. <span style='color:gray; fz:14px;'>ד)</small></small></span>
<BR><p></p>
<!--$!-->
<a name="פרקBחB-BמהלכותBפסוקיBדזמרהBוברכותBקריאתBשמע-ה."></a><span style="fz:28px; ">
<B><span style='color:RGB(34,80,136);'>ה.</span></B>&nbsp</span>גם האשה צריכה לסיים אחר קריאת שמע בתיבות "ה' אלהיכם אמת". וטוב שתאמר קודם הקריאת שמע גם "אל מלך נאמן". <span style='color:gray; fz:14px;'>ה)</small></small></span>
<BR><p></p>
<!--$!-->
<a name="פרקBחB-BמהלכותBפסוקיBדזמרהBוברכותBקריאתBשמע-ו."></a><span style="fz:28px; ">
<B><span style='color:RGB(34,80,136);'>ו.</span></B>&nbsp</span>מותר לאשה לקרוא קריאת שמע ולברך נגד טפח מגולה של אשה חבירתה אף על פי שדרכה לכסותו. וכן נגד טפח מגולה בבשרה שלה. שאין דין "טפח באשה ערוה" נוהג בנשים בינן לבין עצמן, כשם שאין איסור לאיש לקרוא קריאת שמע ולברך נגד טפח מגולה של חבירו. <span style='color:gray; fz:14px;'>ו)</small></small></span>
<BR><p></p>
<!--$!-->
<a name="פרקBחB-BמהלכותBפסוקיBדזמרהBוברכותBקריאתBשמע-ז."></a><span style="fz:28px; ">
<B><span style='color:RGB(34,80,136);'>ז.</span></B>&nbsp</span>מותר לנשים לשמוע קול שירה וזמרה של איש, וכן המנהג פשוט שהנשים באות לעזרת נשים שבבית הכנסת ושומעות אל הרנה ואל התפלה מפי חזנים ומשוררים בנעימות קול. וכן הלכה. <span style='color:gray; fz:14px;'>ז)</small></small></span>
<BR><p></p>
<!--$!-->
<a name="פרקBחB-BמהלכותBפסוקיBדזמרהBוברכותBקריאתBשמע-ח."></a><span style="fz:28px; ">
<B><span style='color:RGB(34,80,136);'>ח.</span></B>&nbsp</span>אין לבת לומר קדיש על אביה או אמה, אפילו אם הוריה כתבו כן בצוואה, ואפילו אם עושים לימוד בבית עם עשרה אנשים מבני משפחתה. <span style='color:gray; fz:14px;'>ח)</small></small></span>
<BR><p></p>
<!--$!-->
<a name="פרקBחB-BמהלכותBפסוקיBדזמרהBוברכותBקריאתBשמע-ט."></a><span style="fz:28px; ">
<B><span style='color:RGB(34,80,136);'>ט.</span></B>&nbsp</span>נשים גם בזמן שאינן טהורות, חייבות להתפלל ולברך כל הברכות שמחוייבות בהן, וכן רשאות ללמוד תורה עם הזכרת ה'. ואסור להן להמנע מתפלה ומכל הברכות בגלל טומאתן, ואפילו אם נהגו להחמיר בכך, עליהן לבטל מנהגן <small><small>(אף בלי התרה כלל)</small></small>. שאין דברי קדושה מקבלים טומאה. <span style='color:gray; fz:14px;'>ט)</small></small></span>
<BR><p></p>
<!--$!-->
<a name="פרקBחB-BמהלכותBפסוקיBדזמרהBוברכותBקריאתBשמע-י."></a><span style="fz:28px; ">
<B><span style='color:RGB(34,80,136);'>י.</span></B>&nbsp</span>יש נשים שנוהגות להחמיר על עצמן שלא להכנס לבית הכנסת בימי טומאתן, או למקום הכותל המערבי, וכן מקפידות שלא להסתכל בספר תורה בעת שמגביהים אותו ומראים אותו לקהל, וכל זה הוא מצד חומרא וחסידות, משום כבוד לקדושת בית הכנסת והתורה. אבל מעיקר הדין הכל מותר להן. אלא שרשאות להחמיר על עצמן בזה. והנשים הספרדיות ברובן נהגו להקל כפי עיקר הדין, ולא קיבלו עליהן חומרא זו, ובודאי שיש להן על מה שיסמוכו. ובימים נוראים שנשים רבות מתאספות ובאות לבית הכנסת, אין מנהג להחמיר כלל, כי עלבון גדול הוא להן, נכנסות לעזרת נשים והן ישארו בחוץ. <span style='color:gray; fz:14px;'>י)</small></small></span>
<BR><p></p>
<!--$!-->
<a name="פרקBחB-BמהלכותBפסוקיBדזמרהBוברכותBקריאתBשמע-יא."></a><span style="fz:28px; ">
<B><span style='color:RGB(34,80,136);'>יא.</span></B>&nbsp</span>הדבר ברור מאד שאסור להורים להלביש את בנותיהן בבגדי פריצות, כגון שמלה בלי שרוולים, או שמלה קצרה, ויש להקפיד בזה בפרט בבנות בגיל שבע או שמונה, שהרי צריך לחנכן,,שיתנהגו בצניעות, ומכל שכן שאין נכון כלל להביאן כך לבית הכנסת שעלול הדבר לבוא לידי מכשול. ואם כבר באו לבית הכנסת בלבוש כזה, טוב לשלוח אותן לעזרת נשים. <small><small>[ומכל מקום מן הדין יש מקום להקל לקרוא קריאת שמע ולברך כנגדן, שכיון שקטנות הן ורגילות בכך, לא שייך בהן הרהור כל כך. ואין בהן דין טפח באשה ערוה. ומכל מקום נכון להחמיר לעצום עיניו או להפוך פניו לצד אחר]</small></small>. <span style='color:gray; fz:14px;'>יא)</small></small></span>
<BR><p></p>
<!--$!-->
<a name="פרקBחB-BמהלכותBפסוקיBדזמרהBוברכותBקריאתBשמע-יב."></a><span style="fz:28px; ">
<B><span style='color:RGB(34,80,136);'>יב.</span></B>&nbsp</span>נשים צנועות דרכן לכסות דדיהן במטפחת בעת ההנקה, אלא אם כן אין שם שום אחד מבני הבית. ואשה המניקה את בנה, ודדיה מגולות, אסור לבעלה לקרוא קריאת שמע ולברך כנגדה, אלא יעצום עינים או להסב פניו לצד אחר. <span style='color:gray; fz:14px;'>יב)</small></small></span>
<BR><p></p>
<!--$!-->
<a name="פרקBחB-BמהלכותBפסוקיBדזמרהBוברכותBקריאתBשמע-יג."></a><span style="fz:28px; ">
<B><span style='color:RGB(34,80,136);'>יג.</span></B>&nbsp</span>אב המבקש מבנו שיבוא לנישואי אחיו, והחתונה מתקיימת בתערובת אנשים ונשים יחדיו, ואף יושבים בבגדי פריצות וכדר, ואין המשפחה מוכנה לעשות מחיצה, אין הבן צריך להשתתף בחתונה, ויסתפק בזה שיגיע לחופה בלבד. והדבר ברור שאם יש שם ריקודי תערובת חייב לעזוב את המקום מיד אחר החופה, ופעמים שעליו להמנע מלהגיע בכלל לחופה, כדי למנוע חילול ה׳ שיראו יהודי ירא שמים נמצא במקום כזה. ויעשה שאלת חכם שידון בכל מקרה לגופו. <small><small>[ילקוט יוסף הל׳ פסד״ז וק״ש עמ׳ תרעג]</small></small>.
<BR>
<!--$~-->
<BR><a name="HtmpReportNum0009_L2"></a><a name="פרקBטB-BחיובBנשיםBבתפלה,BודיניBתפלה"></a><br><hr><br><br><span style="fz:28px; ">
<p></p>
<B><U><span style='color:RGB(34,80,136);'><u>פרק ט - חיוב נשים בתפלה, ודיני תפלה</u></span><BR></U></B></span><p></p>
<!--$!-->
<a name="פרקBטB-BחיובBנשיםBבתפלה,BודיניBתפלה-א."></a><span style="fz:28px; ">
<B><span style='color:RGB(34,80,136);'>א.</span></B>&nbsp</span>כתב הרמב"ם <small><small>(פ"א מהלכות תפלה ה"א)</small></small>: מצות עשה להתפלל בכל יום וכו', ואין מנין התפלות מן התורה, ואין לתפלה זמן קבוע מן התורה "לפיכך נשים ועבדים חייבים בתפלה, לפי שהיא מצות עשה שלא הזמן גרמא". ע"כ. ומכל מקום אין הנשים חייבות מן הדין להתפלל שלש תפלות, אלא חייבות רק בתפלה אחת בכל יום. ומה טוב שיתפללו תפלת שחרית, שאחר שיברכו ברכות השחר, <small><small>[חוץ מברכת שעשני כרצונו, שיאמרוה בלי שם ומלכות]</small></small>, וברכות התורה, יאמרו פסוק ראשון של קריאת שמע, כדי לקבל עליהן עול מלכות שמים, ולאחר מכן יתפללו תפלת שמונה עשרה. ואם היו עסוקות וטרודות בבוקר בצרכי הבית עד שעבר זמן תפלת שחרית, יתפללו תפלת שמונה עשרה במנחה, או בערבית. ואם ירצו הנשים להתפלל בכל יום שלש תפלות, ערבית שחרית ומנחה, כענין שנאמר <small><small>(תהלים נה, יח)</small></small> ערב ובוקר וצהרים אשיחה ואהמה וישמע קולי, תבוא עליהן ברכה, ואין בזה חשש ברכה שאינה צריכה, הואיל ותפלה בקשת רחמים היא. ועל כגון זה אמרו <small><small>(בברכות כא.)</small></small>: והלואי שיתפלל אדם כל היום כולו. <small><small>[ונשים בנות אשכנז נוהגות להתפלל שחרית ומנחה]</small></small>. <span style='color:gray; fz:14px;'>א)</small></small></span>
<BR><p></p>
<!--$!-->
<a name="פרקBטB-BחיובBנשיםBבתפלה,BודיניBתפלה-ב."></a><span style="fz:28px; ">
<B><span style='color:RGB(34,80,136);'>ב.</span></B>&nbsp</span>מנהג רוב הנשים האשכנזיות להתפלל רק שחרית ומנחה, שלא קיבלו עליהן להתפלל ערבית. <span style='color:gray; fz:14px;'>ב)</small></small></span>
<BR><p></p>
<!--$!-->
<a name="פרקBטB-BחיובBנשיםBבתפלה,BודיניBתפלה-ג."></a><span style="fz:28px; ">
<B><span style='color:RGB(34,80,136);'>ג.</span></B>&nbsp</span>מאחר ונשים חייבות בתפלה, לכן התקינו בכל בית כנסת יציע מיוחד לנשים <small><small>[עזרת נשים]</small></small>, ואמנם אין הנשים חייבות בתפלה בצבור, שהרי אינן מצטרפות למנין, מכל מקום יש להן שכר על מה שעונות אמן אחר השליח צבור, או אחר האומר קדיש, ושומעות קריאת התורה. ואמנם אם הליכתה לבית הכנסת גורמת שלא תוכל לדאוג לצרכי בעלה והילדים, עדיף שתתפלל בביתה, ולא תלך לבית הכנסת, אחר שהיא מחוייבת לבשל ולכבס ולדאוג לצרכי בעלה וילדיה, ואילו בתפלה בצבור אינה מחוייבת כלל. <small><small>[זולת בפרשת זכור שנכון מאד שהנשים תלכנה לבית הכנסת לשמוע קריאת הפרשה]</small></small>. <span style='color:gray; fz:14px;'>ג)</small></small></span>
<BR><p></p>
<!--$!-->
<a name="פרקBטB-BחיובBנשיםBבתפלה,BודיניBתפלה-ד."></a><span style="fz:28px; ">
<B><span style='color:RGB(34,80,136);'>ד.</span></B>&nbsp</span>נשים פטורות מתפלת המוספין של ראשי חדשים שבתות וימים טובים, לפי שתפלת מוסף אינה בקשת רחמים, אלא באה במקום קרבן מוסף, וכמו שנאמר ונשלמה פרים שפתינו. <small><small>(תוספות ברכות כו.)</small></small>. והרי היא ככל מצות עשה שהזמן גרמא שהנשים פטורות. וטוב שישמעו התפלה מפי שליח צבור. ומכל מקום אם מתפללות מוסף, אין למחות בידן, שיש להן על מה שיסמוכו. ויש מי שאומר שעל כל פנים חייבות להתפלל מוסף של ראש השנה ויום הכפורים, משום דרחמי נינהו, וכן חייבות בתפלת נעילה של יום הכפורים, שמרבים בה בבקשת רחמים ותחנונים. <small><small>[ואמנם אם לא התפללה נעילה, אין לה להתפלל ערבית שתים, שאין תשלומין לנעילה]</small></small>. <span style='color:gray; fz:14px;'>ד)</small></small></span>
<BR><p></p>
<!--$!-->
<a name="פרקBטB-BחיובBנשיםBבתפלה,BודיניBתפלה-ה."></a><span style="fz:28px; ">
<B><span style='color:RGB(34,80,136);'>ה.</span></B>&nbsp</span>אשה שהתפללה שחרית בראש חודש, ושכחה לומר "יעלה ויבא", דינה כדין איש שטעה בתפלתו, ואם נזכרה אחר שחתמה המחזיר שכינתו לציון, תאמר שם יעלה ויבא, ותמשיך ואתה ברחמיך וכו', ואם נזכרה שלא אמרה יעלה ויבא אחר שאמרה תיבת ואתה <small><small>[ברחמיך הרבים]</small></small>, חוזרת לרצה. וכן הדין אם נזכרה באמצע מודים או שים שלום, או אפילו באמצע אלהי נצור, שחוזרת לברכת רצה לומר יעלה ויבא. ואם סיימה תפלתה חוזרת לראש התפלה. ומכל מקום על הצד היותר טוב, נכון שתאמר קודם שתחזור ותתפלל: "אם אני חייבת לחזור ולהתפלל, הריני מתפללת לשם חובה, ואם לאו תהיה תפלה זו לנדבה". <span style='color:gray; fz:14px;'>ה)</small></small></span>
<BR><p></p>
<!--$!-->
<a name="פרקBטB-BחיובBנשיםBבתפלה,BודיניBתפלה-ו."></a><span style="fz:28px; ">
<B><span style='color:RGB(34,80,136);'>ו.</span></B>&nbsp</span>אשה שהתפללה שחרית בראש חודש, ואמרה "יעלה ויבא", ואחר כך בתפלת המנחה שכחה לומר "יעלה ויבא", אף על פי שלא היתה חייבת מן הדין להתפלל מנחה, מכל מקום כיון שקיבלה עליה עתה להתפלל, והביאה עצמה לידי חיוב התפלה של מנחה, חייבת להתפלל כתיקון חכמים, ולכן כשטעתה ולא הזכירה של ראש חודש, דינה כדין איש שטעה בתפלתו, וכפי האמור בסעיף הקודם. <span style='color:gray; fz:14px;'>ו)</small></small></span>
<BR><p></p>
<!--$!-->
<a name="פרקBטB-BחיובBנשיםBבתפלה,BודיניBתפלה-ז."></a><span style="fz:28px; ">
<B><span style='color:RGB(34,80,136);'>ז.</span></B>&nbsp</span>והוא הדין לאשה שאמרה בעשרת ימי תשובה "האל הקדוש" במקום "המלך הקדוש", שדינה כדין איש שטעה בתפלתו, שאם נזכרה בתוך כדי דיבור <small><small>[שהוא שיעור זמן שאומרים בו שלום עליך רבי]</small></small>, תתקן מיד ותאמר המלך הקדוש. ותמשיך בתפלתה. ואם התחילה בברכת אתה חונן, אף שאמרה רק תיבת אתה, וכן אם שהתה יותר מכדי דיבור, חוזרת לראש התפלה. וכן הדין באשה שטעתה וחתמה בעשרת ימי תשובה "מלך אוהב צדקה ומשפט" במקום "המלך המשפט", או אפילו נסתפקה היאך חתמה, אם נזכרה בתוך כדי דיבור, תתקן מיד ותאמר המלך המשפט, אבל אם נזכרה לאחר זמן כדי דיבור, תחזור לברכת השיבה. וכך תנהג אם נזכרה בברכות שלאחר מכן. ואם סיימה תפלתה באמירת יהיו לרצון אמרי פי השני, תחזור לראש התפלה, ותתנה ותאמר: אם אני חייבת לחזור תהיה תפלתי זו לחובה, ואם לאו תהיה לנדבה. <span style='color:gray; fz:14px;'>ז)</small></small></span>
<BR><p></p>
<!--$!-->
<a name="פרקBטB-BחיובBנשיםBבתפלה,BודיניBתפלה-ח."></a><span style="fz:28px; ">
<B><span style='color:RGB(34,80,136);'>ח.</span></B>&nbsp</span>אשה שטעתה בברכת השנים ולא שאלה טל ומטר, בין בשחרית-ובין בשאר תפלותיה, דינה כדין איש שטעה ולא שאל טל ומטר, ואם נזכרה בסיום ברכת השנים, לפני שתזכיר "השם", חוזרת ואומרת ותן טל ומטר לברכה וכו', ומסיימת על הסדר. ואם לא נזכרה עד שחתמה ברוך אתה ה' מברך השנים, לפני שתתחיל ברכת תקע בשופר, תאמר שם בין ברכה לברכה "ותן טל ומטר לברכה", ותמשיך ברכת תקע בשופר וכו'. ואם לא נזכרה עד שהתחילה תקע בשופר גדול, תמשיך בתפלתה עד ברכת שמע קולינו, ולפני שתאמר "כי אתה שומע תפלת כל פה", תאמר שם: "ותן טל ומטר לברכה". ואם שכחה לשאול גם בברכת שמע קולינו, וחתמה "ברוך אתה ה'", ומיד נזכרה, תאמר "למדני חקיך", וחוזרת ושואלת טל ומטר, ומסיימת שנית "כי אתה שומע תפלת כל פה" וכו'. ואם חתמה שומע תפלה, ואחר כך נזכרה שלא שאלה טל ומטר, תאמר שם קודם ברכת רצה, "ותן טל ומטר לברכה". ואם אמרה תיבת רצה, חוזרת ל"ברך עלינו", וממשיכה תקע בשופר ויתר הברכות על הסדר. וכן הדין אם נזכרה באמצע מודים, או באמצע אלהי נצור, שחוזרת לברך עלינו. אבל אם סיימה פסוק יהיו לרצון האחרון, אף על פי שעדיין לא פסעה ג' פסיעות לאחוריה, חוזרת לראש התפלה. <span style='color:gray; fz:14px;'>ח)</small></small></span>
<BR><p></p>
<!--$!-->
<a name="פרקBטB-BחיובBנשיםBבתפלה,BודיניBתפלה-ט."></a><span style="fz:28px; ">
<B><span style='color:RGB(34,80,136);'>ט.</span></B>&nbsp</span>אשה שרגילה להתפלל בכל יום שלש תפלות, והיה לה איזה אונס ולא התפללה תפלה אחת, יש לה תשלומין בתפלה הסמוכה, כדין האיש, אף על פי שמעיקר הדין אינה חייבת להתפלל בכל יום אלא תפלה אחת בלבד. ולכן אם נאנסה ולא התפללה שחרית, יכולה להתפלל מנחה שתים, הראשונה לשם מנחה, והשניה לשם שחרית. ואם התכוונה להיפך, לא יצאה ידי חובת תשלומין, וצריכה לחזור ולהתפלל שנית תשלומי שחרית. ונכון שתאמר שהיא חוזרת להתפלל בתנאי של נדבה, שאם היא צריכה להתפלל תשלומין הרי זו תפלת תשלומין, ואם אינה צריכה להתפלל תשלומין הרי זו תהיה תפלת נדבה. <span style='color:gray; fz:14px;'>ט)</small></small></span>
<BR><p></p>
<!--$!-->
<a name="פרקBטB-BחיובBנשיםBבתפלה,BודיניBתפלה-י."></a><span style="fz:28px; ">
<B><span style='color:RGB(34,80,136);'>י.</span></B>&nbsp</span>נשים חייבות בתפלה גם בזמן שאינן טהורות, וחייבות לברך כל הברכות כולן גם בזמן זה. ורשאיות ללמוד תורה עם הזכרת שם ה', ואסור להם להמנע מתפלה ושאר ברכות בגלל טומאתן. ואפילו אם נהגו מים רבים להחמיר שלא להתפלל ולברך בימי טומאתן, עליהן לבטל מנהגן, אף בלי התרה כלל, ולהתפלל ולברך את כל הברכות כולן. <span style='color:gray; fz:14px;'>י)</small></small></span>
<BR><p></p>
<!--$!-->
<a name="פרקBטB-BחיובBנשיםBבתפלה,BודיניBתפלה-יא."></a><span style="fz:28px; ">
<B><span style='color:RGB(34,80,136);'>יא.</span></B>&nbsp</span>מותר לאשה לסדר את המטות קודם שהתפללה שחרית, שאין זה בכלל עשיית צרכיו של אדם קודם שחרית, דזה שייך לעניני דרך ארץ, ואינה מלאכה. וכן יכולה האשה לחנך את ילדיה שהגיעו לחינוך לסדר את מטותיהם קודם תפלת שחרית. <span style='color:gray; fz:14px;'>יא)</small></small></span>
<BR><p></p>
<!--$!-->
<a name="פרקBטB-BחיובBנשיםBבתפלה,BודיניBתפלה-יב."></a><span style="fz:28px; ">
<B><span style='color:RGB(34,80,136);'>יב.</span></B>&nbsp</span>אף על פי שאסור להתעסק בצרכיו קודם התפלה, מכל מקום טיפול בילדים וכיבוד אב ואם, וחינוך הילדים, חשיבי כצורך מצוה. ולעסוק בצרכי מצוה מותר קודם התפלה. וכמו שכתב הפרי חדש. <span style='color:gray; fz:14px;'>יב)</small></small></span>
<BR><p></p>
<!--$!-->
<a name="פרקBטB-BחיובBנשיםBבתפלה,BודיניBתפלה-יג."></a><span style="fz:28px; ">
<B><span style='color:RGB(34,80,136);'>יג.</span></B>&nbsp</span>מצוה להביא ילדים קטנים שהגיעו לחינוך לבית הכנסת, להתפלל עם הצבור, ולזרזם להקשיב ולענות דברים שבקדושה ואמן, ולחנכם לעמוד באימה וביראה, ולהזהר בקדושת המקום כראוי. והוא הדין לבנות שהגיעו לחינוך שנכון לחנכן ולהביאן לעזרת נשים, ולהתפלל. <small><small>[תנא דבי אליהו]</small></small>. ובפרט לענין מקרא מגילה דמנהג טוב להביא את הילדים לבית הכנסת לשמוע מקרא מגילה. ומיהו כל זה בקטנים שאינם מבלבלים את תפלת הצבור, אבל אם הם קטנים ביותר המפריעים לצבור להתפלל, אין להביאם לבית הכנסת. ועדיף להתפלל יחיד, מאשר להביא עמו ילדים קטנים לבית הכנסת, שיפריעו לצבור להתרכז בתפלתם. <span style='color:gray; fz:14px;'>יג)</small></small></span>
<BR><p></p>
<!--$!-->
<a name="פרקBטB-BחיובBנשיםBבתפלה,BודיניBתפלה-יד."></a><span style="fz:28px; ">
<B><span style='color:RGB(34,80,136);'>יד.</span></B>&nbsp</span>מותר לתת לקטן שלא הגיע לי"ג שנה עוגה וחלב קודם צאתו לבית הכנסת להתפלל תפלת שחרית, בין בחול בין בשבת. <span style='color:gray; fz:14px;'>יד)</small></small></span>
<BR><p></p>
<!--$!-->
<a name="פרקBטB-BחיובBנשיםBבתפלה,BודיניBתפלה-טו."></a><span style="fz:28px; ">
<B><span style='color:RGB(34,80,136);'>טו.</span></B>&nbsp</span>נכון שההורים ישגיחו על ילדיהם שהגיעו לחינוך שיתפללו את כל סדר התפלה, כולל ברכות השחר וברכות התורה, פרשת העקידה, הקרבנות, פסוקי דזמרה וכו'. וישגיחו שלא ידלגו בתפלה, כי חנוך לנער על פי דרכו גם כי יזקין לא יסור ממנה. <span style='color:gray; fz:14px;'>טו)</small></small></span>
<BR><p></p>
<!--$!-->
<a name="פרקBטB-BחיובBנשיםBבתפלה,BודיניBתפלה-טז."></a><span style="fz:28px; ">
<B><span style='color:RGB(34,80,136);'>טז.</span></B>&nbsp</span>צריך אדם לחנך את בנותיו שתתפללנה בכל יום תפלה אחת, ונכון שתהיה זו תפלת שחרית עם ברכות השחר וברכות התורה. וכבר ביארנו לעיל שאין לנשים לברך ברכות קריאת שמע, ולכן על האב לחנך את בנותיו שלא תברכנה ברכות פסוקי דזמרה וברכות קריאת שמע של בוקר וערב, אלא תאמרנה קריאת שמע ותפלת העמידה בלבד. ואם תרצנה תאמרנה ברוך שאמר וישתבח וברכות ק"ש בלי שם ומלכות. <span style='color:gray; fz:14px;'>טז)</small></small></span>
<BR><p></p>
<!--$!-->
<a name="פרקBטB-BחיובBנשיםBבתפלה,BודיניBתפלה-יז."></a><span style="fz:28px; ">
<B><span style='color:RGB(34,80,136);'>יז.</span></B>&nbsp</span>אשה שהיתה עומדת בתפלת שמונה עשרה, ותינוק הטיל מים בסמוך אליה, צריכה להלך לפניה ד' אמות, או לצדדים, או לצאת מהחדר, ולגמור התפלה. ואם המתינה ושהתה כדי לגמור את כל התפלה, חוזרת לראש התפלה. ואין הבדל בין אם המתינה בשתיקה או שהפסיקה בדיבור, כל ששהתה כדי לגמור את כל השמונה עשרה חוזרת לראש. <span style='color:gray; fz:14px;'>יז)</small></small></span>
<BR><p></p>
<!--$!-->
<a name="פרקBטB-BחיובBנשיםBבתפלה,BודיניBתפלה-יח."></a><span style="fz:28px; ">
<B><span style='color:RGB(34,80,136);'>יח.</span></B>&nbsp</span>תינוק או ילד המפריעים לאשה באמצע תפלת שמונה עשרה, ואין הרמיזה מועילה להם לשתוק, ואינה יכול להתרחק מהם, מותר לה לגשת אליהם ולהשתיקם, באין אומר ודברים. <span style='color:gray; fz:14px;'>יח)</small></small></span>
<BR><p></p>
<!--$!-->
<a name="פרקBטB-BחיובBנשיםBבתפלה,BודיניBתפלה-יט."></a><span style="fz:28px; ">
<B><span style='color:RGB(34,80,136);'>יט.</span></B>&nbsp</span>יש אומרים שאף שאין האשה מצטרפת למנין, מכל מקום יש לה מצוה להשתדל להתפלל במנין. אך אם הליכתה לבית הכנסת גורמת לדיבורים והפרעות במהלך התפלה בבית הכנסת, וכיו"ב, על האשה להמנע מללכת לבית הכנסת במשך כל ימות השנה. וכן אם על ידי הליכתה לבית הכנסת הדבר גורם הפרעה לצרכי הבית לבעלה, או לילדיה, עדיף שלא תתפלל בבית הכנסת, ותבשל לבעלה, ותטפל בילדיה. וכל שכן שאין לאשה להזניח את בני ביתה ולנסוע מידי פעם לקברות צדיקים, שיש לאשה שיעבודים כלפי בעלה, ואם אינו מוחל אינה רשאית לבטל מעצמה שיעבודים אלה. <span style='color:gray; fz:14px;'>יט)</small></small></span>
<BR><p></p>
<!--$!-->
<a name="פרקBטB-BחיובBנשיםBבתפלה,BודיניBתפלה-כ."></a><span style="fz:28px; ">
<B><span style='color:RGB(34,80,136);'>כ.</span></B>&nbsp</span>מותר לאשה חולה, או שאר אונס, להתפלל עם בגד שינה, ובלבד שזרועותיה יהיו מכוסות. אבל בלא אונס כנז' אין ראוי להתפלל עם בגד שינה, וכן רצוי שלא תתפללנה עם הסינר שעוסקות בו בניקוי הבית, ויקיימו בעצמן הכון לקראת אלהיך ישראל. <span style='color:gray; fz:14px;'>כ)</small></small></span>
<BR><p></p>
<!--$!-->
<a name="פרקBטB-BחיובBנשיםBבתפלה,BודיניBתפלה-כא."></a><span style="fz:28px; ">
<B><span style='color:RGB(34,80,136);'>כא.</span></B>&nbsp</span>חולָה מותר לה להתפלל לכתחלה עם נעלי בית לרגליה, ואין צריך שתנעל את מנעליו קודם התפלה. <span style='color:gray; fz:14px;'>כא)</small></small></span>
<BR><p></p>
<!--$!-->
<a name="פרקBטB-BחיובBנשיםBבתפלה,BודיניBתפלה-כב."></a><span style="fz:28px; ">
<B><span style='color:RGB(34,80,136);'>כב.</span></B>&nbsp</span>לכתחלה אין ראוי להתפלל תפלת שמונה עשרה כשהאשה יחפה, אלא יש לנעול את המנעלים קודם התפלה, אך אם הדבר קשה לה מאיזה אונס, רשאית להתפלל עם נעלי בית. וכן בתשעה באב וביום הכפורים מותר להתפלל עם נעלי בית <small><small>[שאינם עשויים מעור]</small></small>. <span style='color:gray; fz:14px;'>כב)</small></small></span>
<BR><p></p>
<!--$!-->
<a name="פרקBטB-BחיובBנשיםBבתפלה,BודיניBתפלה-כג."></a><span style="fz:28px; ">
<B><span style='color:RGB(34,80,136);'>כג.</span></B>&nbsp</span>נערות רווקות שהולכות בלי כיסוי ראש אף ברשות הרבים, ונוהגות להתפלל ולברך בלי כיסוי ראש, וכן מנהגן גם בבית הספר החרדי "בית יעקב", אף על פי שאין למחות בידן, שיש להן על מה שיסמוכו, מכל מקום לכתחלה יש להורות להן לכסות ראשן בעת שמברכות ומתפללות, ובעת שלומדות תנ"ך בהזכרת שם ה'. ולכן חובה קדושה על ראשי ומנהלי בית הספר בית יעקב ושאר בתי הספר החרדים לדבר ה', לעמוד על המשמר ולהורות לתלמידות לכסות את ראשן בעת שמברכות ומתפללות ולומדות תנ"ך. ובמיוחד יש להקפיד על כך בשעת תפלת שמונה עשרה, ודברי חכמים בנחת נשמעים, כדי שימצאו אוזן קשבת לדבריהם. וישאו ברכה מאת ה'. אך אין למחות ביד המקילות בזה, שיש להן על מה שיסמוכו. ועל כל פנים נשים נשואות שחייבות לכסות ראשן כשיוצאות לרשות הרבים, אסור להן לברך ולהתפלל בביתן בלי כיסוי הראש. וגם בשעה שקוראות בתנ"ך וכיוצא בזה, צריכות לכסות ראשן. ועליהן תבוא ברכת טוב. <span style='color:gray; fz:14px;'>כג)</small></small></span>
<BR><p></p>
<!--$!-->
<a name="פרקBטB-BחיובBנשיםBבתפלה,BודיניBתפלה-כד."></a><span style="fz:28px; ">
<B><span style='color:RGB(34,80,136);'>כד.</span></B>&nbsp</span>אשה נשואה חייבת מצד הדין לכסות את ראשה בעת הברכות והתפלה, אף אם היא מתפללת בביתה. וכן בשעה שלומדת תנ"ך וכיוצא בזה, צריכה לכסות את ראשה. <span style='color:gray; fz:14px;'>כד)</small></small></span>
<BR><p></p>
<!--$!-->
<a name="פרקBטB-BחיובBנשיםBבתפלה,BודיניBתפלה-כה."></a><span style="fz:28px; ">
<B><span style='color:RGB(34,80,136);'>כה.</span></B>&nbsp</span>אם הוצרכה לפנות לצרכיה, לכתחלה לא תתפלל תפלת שמונה עשרה עד שתתפנה, אף שיכולה להעמיד עצמה שיעור שעה ורבע. ואם עברה והתפללה והיתה צריכה לגדולים, אם משערת שהיתה יכולה להעמיד עצמה עד שיעור שבעים ושתים דקות, יצאה בדיעבד, ואינה חוזרת להתפלל. אבל אם משערת שלא היתה יכולה להעמיד עצמה עד כשיעור זה, חוזרת ומתפללת. ואם הוצרכה לנקביה קטנים והתפללה תפלתה תפלה, אפילו אם לא היתה יכול להעמיד עצמה שיעור פרסה, ואינה צריכה לחזור ולהתפלל. ואם תרצה רשאית לחזור ולהתפלל בתנאי של נדבה. אבל לכתחלה אפילו יכולה להעמיד עצמה שיעור פרסה, כיון שמרגישה שהיא נצרכת לנקביה לא תתפלל. <span style='color:gray; fz:14px;'>כה)</small></small></span>
<BR><p></p>
<!--$!-->
<a name="פרקBטB-BחיובBנשיםBבתפלה,BודיניBתפלה-כו."></a><span style="fz:28px; ">
<B><span style='color:RGB(34,80,136);'>כו.</span></B>&nbsp</span>הנשים צריכות לדעת פירוש המלים בתפלת שמונה עשרה, שגם הן חייבות לכוין בתפלת שמונה עשרה. ולכתחלה צריכות לכוין פירוש המלים בכל הברכות, אך אם אינה יכולה להתרכז ולכוין בכל הברכות, תכוין לכל הפחות בברכה ראשונה, שהיא ברכת אבות. ואם כבר הזכירה שם ה' בברכת מגן אברהם, תתן בדעתה לכוין בברכת מודים. <span style='color:gray; fz:14px;'>כו)</small></small></span>
<BR><p></p>
<!--$!-->
<a name="פרקBטB-BחיובBנשיםBבתפלה,BודיניBתפלה-כז."></a><span style="fz:28px; ">
<B><span style='color:RGB(34,80,136);'>כז.</span></B>&nbsp</span>האשה צריכה להתפלל ולבטא את המלים שבתפלה, ולא תתפלל בהרהור הלב, ואסור לה להגביה את קולה בתפלה. ואם אינה יכולה לכוין כשהיא מתפללת בלחש, מותר לה להגביה מעט את קולה. במה דברים אמורים כשהיא מתפללת ביחידות, אבל אם היא באה לעזרת נשים להתפלל עם הצבור, אף שאינה חייבת בכך, אין לה להגביה את קולה בתפלה, כדי שלא תפריע לאחרים בתפלה. <span style='color:gray; fz:14px;'>כז)</small></small></span>
<BR><p></p>
<!--$!-->
<a name="פרקBטB-BחיובBנשיםBבתפלה,BודיניBתפלה-כח."></a><span style="fz:28px; ">
<B><span style='color:RGB(34,80,136);'>כח.</span></B>&nbsp</span>בחוץ לארץ שאין הכל מבינים לשון הקודש, אף על פי כן על האשה להתפלל בלשון הקודש, כנוסח שתקנו חז"ל. ומצוה להדפיס שם סידורי תפלה, באופן שעמוד אחד יהיה בלשון הקודש, ובמקביל לעומתו פירוש המלים עצמן בלע"ז, כדי שהכל יבינו פירוש התפלה כשמתפללים בלשון הקודש. ויש שהדפיסו סידורי תפלה באופן שעמוד אחד בלשון הקודש, ובמקביל לעומתו המלים עצמן בלשון הקודש באותיות לטיניות <small><small>(בגופן שלהן)</small></small>, כדי שיוכלו אלה שאינם יודעים לקרוא בכתב שלנו להתפלל גם כן בלשון הקודש. ואף על פי שבאותיות הלטיניות חסרות כמה מהברות לשון הקודש, כגון אות ע', או אות ח', וכיוצא בהן שאינן באותיות שלהן, מכל מקום עדיף לעשות כן ממה שימנעו לגמרי מלהתפלל. ורחמנא לבא בעי. <span style='color:gray; fz:14px;'>כח)</small></small></span>
<BR><p></p>
<!--$!-->
<a name="פרקBטB-BחיובBנשיםBבתפלה,BודיניBתפלה-כט."></a><span style="fz:28px; ">
<B><span style='color:RGB(34,80,136);'>כט.</span></B>&nbsp</span>אין לעבור גם כנגד אשה המתפללת שמונה עשרה. <span style='color:gray; fz:14px;'>כט)</small></small></span>
<BR><p></p>
<!--$!-->
<a name="פרקBטB-BחיובBנשיםBבתפלה,BודיניBתפלה-ל."></a><span style="fz:28px; ">
<B><span style='color:RGB(34,80,136);'>ל.</span></B>&nbsp</span>באמצע התפלה אסור לה להפסיק לענות שלום, אפילו אם אביה או בעל שאלו בשלומה, לא תשיב להם. וכן אם מתפללת בעזרת נשים ושומעת קדיש או קדושה, והיא באמצע שמונה עשרה, לא תפסיק לענות. ורק במקום חשש סכנה מותר לה להפסיק וללכת מאותו מקום. ואם יש צורך מותר לה גם לדבר. <span style='color:gray; fz:14px;'>ל)</small></small></span>
<BR><p></p>
<!--$!-->
<a name="פרקBטB-BחיובBנשיםBבתפלה,BודיניBתפלה-לא."></a><span style="fz:28px; ">
<B><span style='color:RGB(34,80,136);'>לא.</span></B>&nbsp</span>אין להשתחוות בתפלה במקום שלא תיקנו חכמים, והברכות שמתשחוים בהם הם: ברכת אבות תחלה וסוף, וברכת מודים תחלה וסוף. אבל בשאר ברכות לא תשתחוה לא בתחלתן ולא בסופן, ואשה הרוצה להתפלל בהכנעה והשתחויה, ולכרוע באמצע הברכה, רשאית. <span style='color:gray; fz:14px;'>לא)</small></small></span>
<BR><p></p>
<!--$!-->
<a name="פרקBטB-BחיובBנשיםBבתפלה,BודיניBתפלה-לב."></a><span style="fz:28px; ">
<B><span style='color:RGB(34,80,136);'>לב.</span></B>&nbsp</span>קודם שתפסע לאחריה שלש פסיעות בעושה שלום, צריכה לכרוע ולהשתחוות עד שיתפקקו כל י"ח חוליות שבשדרה. וכשפוסעת ג' פסיעות לאחריה, בעודה כורעת תעקור רגל שמאל תחלה, ומניחה באופן שהגודל של רגל שמאל יהיה בצד העקב של רגל ימין, ואחר כך עוקרת רגל ימין ומניחה באופן שהגודל של רגל ימין יהיה בצד העקב של רגל שמאל, ושוב עוקרת רגל שמאל ומשוה אותה לרגל ימין, באופן שיהיו מכוונות יחדיו, כמו שהיו בתפלה. ואשה המוסיפה על שלש פסיעות אלה, הוי גאוה. ולאחר שפסעה ג' פסיעות, בעודה כורעת, קודם שתזקוף תאמר: עושה שלום במרומיו, והופכת פניה תחלה לצד שמאלה <small><small>[שהוא צד ימין של השכינה]</small></small>, וכשתאמר הוא ברחמיו יעשה שלום עלינו תהפוך פניה לצד ימינה, ואחר כך תשתחוה לפניה, כעבד הנפטר מרבו, ותסיים: ועל כל עמו ישראל וכו'. ותזקוף. ואפילו כשמתפללת ביחידות תסיים ואמרו אמן. <span style='color:gray; fz:14px;'>לב)</small></small></span>
<BR><p></p>
<!--$!-->
<a name="פרקBטB-BחיובBנשיםBבתפלה,BודיניBתפלה-לג."></a><span style="fz:28px; ">
<B><span style='color:RGB(34,80,136);'>לג.</span></B>&nbsp</span>אין האשה חייבת לומר וידוי ונפילת אפים אחד תפלת שמונה עשרה, וכן אינה חייבת לומר אשרי יושבי ביתך, ובא לציון, ושאר התפלה, אלא יכולה לסיים התפלה מיד לאחר העמידה. ומכל מקום ממדת חסידות היכא דאפשר טוב ונכון שתאמר גם את הוידוי, וכל יתר התפלה. אלא שאם היא מתפללת בביתה, ולא בעזרת נשים עם הצבור, תזהר לומר את הי"ג מדות במנגינה, בניגון של קריאת התורה. ואם אינה יודעת ניגון זה, עדיף שלא תאמר הי"ג מדות. וכן ראוי לה לאשה לומר בסיום תפלתה "עלינו לשבח", אף שאין לה חיוב לאומרו. <span style='color:gray; fz:14px;'>לג)</small></small></span>
<BR><p></p>
<!--$!-->
<a name="פרקBטB-BחיובBנשיםBבתפלה,BודיניBתפלה-לד."></a><span style="fz:28px; ">
<B><span style='color:RGB(34,80,136);'>לד.</span></B>&nbsp</span>אם כלה נמצאת בעזרת נשים, ואין החתן בבית הכנסת, אין הכלה פוטרת את הקהל לומר וידוי ונפילת אפים. <span style='color:gray; fz:14px;'>לד)</small></small></span>
<BR><p></p>
<!--$!-->
<a name="פרקBטB-BחיובBנשיםBבתפלה,BודיניBתפלה-לה."></a><span style="fz:28px; ">
<B><span style='color:RGB(34,80,136);'>לה.</span></B>&nbsp</span>אין לנשים לארגן מנין לנשים בפני עצמן, ולומר דברים שבקדושה, כגון י"ג מדות, קדושה, וחזרה, ואסור לעשות כן, שאין אומרים דברים שבקדושה אלא בעשרה אנשים, ולא בעשר נשים. <span style='color:gray; fz:14px;'>לה)</small></small></span>
<BR><p></p>
<!--$!-->
<a name="פרקBטB-BחיובBנשיםBבתפלה,BודיניBתפלה-לו."></a><span style="fz:28px; ">
<B><span style='color:RGB(34,80,136);'>לו.</span></B>&nbsp</span>אין הנשים חייבות לבוא לבית הכנסת לשמיעת קריאת התורה, ומכל מקום יש נוהגות ממדת חסידות לבוא לבית הכנסת בימי שני וחמישי ובשבתות וימים טובים, כדי לשמוע קריאת התורה בצבור.ואם יש דיבורים בעזרת נשים, והנשים שם גורמות להפרעה למהלך התפלה, אין לנשים לבוא לעזרת נשים, ותתפללנה בביתן. <span style='color:gray; fz:14px;'>לו)</small></small></span>
<BR><p></p>
<!--$!-->
<a name="פרקBטB-BחיובBנשיםBבתפלה,BודיניBתפלה-לז."></a><span style="fz:28px; ">
<B><span style='color:RGB(34,80,136);'>לז.</span></B>&nbsp</span>נשים הרוצות לחוש לדעת הפוסקים המחייבים את הנשים בשמיעת פרשת זכור בשבת זכור, ראוי ונכון שיבואו לשמוע את הקריאה בעת שקוראים הפרשה בצבור, ובברכות. ולכתחלה אין להנהיג להוציא ספר תורה במיוחד עבור הנשים לקרוא להן <small><small>[בלי ברכה]</small></small> פרשת זכור. אולם באופן שאין לנשים שום אפשרות לבוא ולשמוע קריאת פרשת זכור בעת שהצבור קוראים פרשה זו, רשאים להוציא להן ספר תורה במיוחד לצורך כן, ולקרוא להן פרשת זכור בלי ברכה. <small><small>[אך עדיף שיעשו כן בעשרה גדולים, בעת קריאת התורה בצבור, ורק היכא דאי אפשר להן לבוא לבית הכנסת בשעה שהצבור מתפללין ינהגו כאמור, כדי לזכות גם את הנשים בקריאת פרשת זכור]</small></small>. <span style='color:gray; fz:14px;'>לז)</small></small></span>
<BR><p></p>
<!--$!-->
<a name="פרקBטB-BחיובBנשיםBבתפלה,BודיניBתפלה-לח."></a><span style="fz:28px; ">
<B><span style='color:RGB(34,80,136);'>לח.</span></B>&nbsp</span>בשעה שמגביהים את הספר תורה להראות הכתב לעם, מצוה גם על הנשים לראות הכתב, ולעמוד ולומר וזאת התורה וכו'. וגם נשים שאינן טהורות מותר להן להסתכל בספר תורה. אולם יש להזהיר את הנשים שלא תכנסנה לפתח בית הכנסת כדי לראות הכתב. <span style='color:gray; fz:14px;'>לח)</small></small></span>
<BR><p></p>
<!--$!-->
<a name="פרקBטB-BחיובBנשיםBבתפלה,BודיניBתפלה-לט."></a><span style="fz:28px; ">
<B><span style='color:RGB(34,80,136);'>לט.</span></B>&nbsp</span>אשה פטורה מלומר בכל שבת שנים מקרא ואחד תרגום. <span style='color:gray; fz:14px;'>לט)</small></small></span>
<BR><p></p>
<!--$!-->
<a name="פרקBטB-BחיובBנשיםBבתפלה,BודיניBתפלה-מ."></a><span style="fz:28px; ">
<B><span style='color:RGB(34,80,136);'>מ.</span></B>&nbsp</span>האשה פטורה מקריאת ההלל בראשי חדשים ובמועדי השנה <small><small>[חוץ מליל א' של פסח שאומרות הלל עם ברכה]</small></small>. ואשה הרוצה לומר ההלל בראש חודש ובמועדי השנה, רשאית לומר ההלל, אבל לדידן אין לה לברך על אמירת ההלל. <span style='color:gray; fz:14px;'>מ)</small></small></span>
<BR><p></p>
<!--$!-->
<a name="פרקBטB-BחיובBנשיםBבתפלה,BודיניBתפלה-מא."></a><span style="fz:28px; ">
<B><span style='color:RGB(34,80,136);'>מא.</span></B>&nbsp</span>הנשים מוזהרות ועומדות שבכל הליכתן חייבות ללבוש בגדי צניעות, כל שכן שמוזהרות בלכתן אל הכותל המערבי, לבל יכנסו בבגדים ללא שרוולים, או במחשוף, לא תהא כזאת בישראל. ולמוכיחים ינעם ותע"ב. וחובה קדושה מוטלת על האחראים על קדושת המקום לעשות מחיצה בין גברים לנשים. <span style='color:gray; fz:14px;'>מא)</small></small></span>
<BR><p></p>
<!--$!-->
<a name="פרקBטB-BחיובBנשיםBבתפלה,BודיניBתפלה-מב."></a><span style="fz:28px; ">
<B><span style='color:RGB(34,80,136);'>מב.</span></B>&nbsp</span>בית כנסת שעזרת הנשים שלו אינה בנויה במישור על רצפת בית הכנסת, אלא הולכת ועולה כמדרגות, יש להקפיד להגביה את המחיצה של העזרת נשים, עד לגובה שכל המתפללים לא יראו את הנשים שבעזרת הנשים. <span style='color:gray; fz:14px;'>מב)</small></small></span>
<BR>
<!--$~-->
<BR><a name="HtmpReportNum0010_L2"></a><a name="פרקBיB-BמהלכותBנטילתBידיםBלסעודה"></a><br><hr><br><br><span style="fz:28px; ">
<p></p>
<B><U><span style='color:RGB(34,80,136);'><u>פרק י - מהלכות נטילת ידים לסעודה</u></span><BR></U></B></span><p></p>
<!--$!-->
<a name="פרקBיB-BמהלכותBנטילתBידיםBלסעודה-א."></a><span style="fz:28px; ">
<B><span style='color:RGB(34,80,136);'>א.</span></B>&nbsp</span>גם הנשים חייבות בנטילת ידים לסעודה, ועל כן צריך כל אדם להיות בקי בהלכות נטילת ידים, וללמד את בני ביתו דיני נטילת ידים, וישגיח שיטלו ידיהם כהלכה. וכן יחנך את בניו ובנותיו הקטנים לנטילה בברכה. <span style='color:gray; fz:14px;'>א)</small></small></span>
<BR><p></p>
<!--$!-->
<a name="פרקBיB-BמהלכותBנטילתBידיםBלסעודה-ב."></a><span style="fz:28px; ">
<B><span style='color:RGB(34,80,136);'>ב.</span></B>&nbsp</span>האוכלת פת, אם בדעתה לאכול שיעור כזית פת <small><small>[27 גרם]</small></small>, צריכה ליטול ידיה בלא ברכה, אבל אם דעתה לאכול פת כשיעור כביצה שהוא כ-54 גרם, צריכה ליטול ידיה בברכה. והאוכלת פת פחות מכזית, יכולה להקל אף לכתחלה שלא ליטול ידיה, ומכל מקום טוב להחמיר שלא לנהוג כן. <span style='color:gray; fz:14px;'>ב)</small></small></span>
<BR><p></p>
<!--$!-->
<a name="פרקBיB-BמהלכותBנטילתBידיםBלסעודה-ג."></a><span style="fz:28px; ">
<B><span style='color:RGB(34,80,136);'>ג.</span></B>&nbsp</span>צריכות הנשים להקפיד ליטול ידיהן גם לדבר שטיבולו במשקה, שדינן בזה כדין האנשים. והיינו, שאוכלת דבר שיש עליו רטיבות מים <small><small>(שלא בתוך הסעודה)</small></small>, או משאר משקין צוננין <small><small>(שהם: יין, דבש דבורים, שמן זית, וחלב, טל, דם)</small></small>, ויש בזה רטיבות שהוא טופח על מנת להטפיח, וכן אם מטביל לתוך משקה, צריכה ליטול ידיה בלי ברכה. וצריכה ליטול ידיה ככל דיני נטילת ידים. וגם בזה יש לחנך את הבנות הקטנות ליטול ידיהן לדבר שטיבולו במשקה. ואמנם פרי ששטפו אותו במים, וניגבו, אין צריך ליטול הידים כל שאינו טופח על מנת להטפיח. וכן המטבלת פרוסת עוגה פחות מכזית בכוס תה או קפה חם, אינה צריכה ליטול הידים אף שנוגעת בידיה בעוגה. והוא הדין באוכלת פרי או ירק רטוב במים, פחות מכזית, וגם אינה נוגעת בפרי עצמו אלא באמצעות מזלג, אינה צריכה ליטול הידים. <span style='color:gray; fz:14px;'>ג)</small></small></span>
<BR><p></p>
<!--$!-->
<a name="פרקBיB-BמהלכותBנטילתBידיםBלסעודה-ד."></a><span style="fz:28px; ">
<B><span style='color:RGB(34,80,136);'>ד.</span></B>&nbsp</span>צריכה האשה לנקות את ידיה קודם הנטילה מלכלוך שתחת הצפורן. <span style='color:gray; fz:14px;'>ד)</small></small></span>
<BR><p></p>
<!--$!-->
<a name="פרקBיB-BמהלכותBנטילתBידיםBלסעודה-ה."></a><span style="fz:28px; ">
<B><span style='color:RGB(34,80,136);'>ה.</span></B>&nbsp</span>צריכה האשה להסיר את הטבעת בשעת נטילת ידים. ואשה שאינה רגילה להסיר את הטבעת מעל אצבעה בעת עשיית עוגה, וכדומה, מותר לה ליטול את ידיה עם הטבעת, ואין זה נחשב לחציצה, אפילו אם הטבעת מהודקת. ואם יש בטבעת אבן יקרה, שדרכה של האשה להקפיד להסיר את הטבעת כדי שהאבן לא תתקלקל במים, חשיב חציצה, וצריכה להוציא הטבעת קודם הנטילה. ואם אינה מקפידה להוציא לעולם את הטבעת שיש בה אבן מעל ידה, אין זה נחשב חציצה. <span style='color:gray; fz:14px;'>ה)</small></small></span>
<BR><p></p>
<!--$!-->
<a name="פרקBיB-BמהלכותBנטילתBידיםBלסעודה-ו."></a><span style="fz:28px; ">
<B><span style='color:RGB(34,80,136);'>ו.</span></B>&nbsp</span>אשה הצובעת את צפרניה לנוי, אין בכך חציצה לענין נטילת ידים. וכן צבע החינה שנוהגות איזה נשים לצבוע לפני חתונת קרובותיהן, אינו חוצץ לנטילת ידים. ומי שעוסק בצביעת תפילין, וכל השבוע אינו מקפיד לרחוץ ידיו מהדיו שעל גבי ידיו, יש אומרים שישתדל לנקות את הדיו מעל ידיו עד כמה שאפשר, ויותר אינו חוצץ. אבל בשבת וחג שדרכו להקפיד על ניקיון ידיו, יש לחוש בזה לחציצה. <span style='color:gray; fz:14px;'>ו)</small></small></span>
<BR><p></p>
<!--$!-->
<a name="פרקBיB-BמהלכותBנטילתBידיםBלסעודה-ז."></a><span style="fz:28px; ">
<B><span style='color:RGB(34,80,136);'>ז.</span></B>&nbsp</span>אשה שמרחה על ידיה משחה <small><small>[וולטה או ענוגה]</small></small> או שמן להחליקן, אף על פי שאין המים מלחלחים את הידים, אין בזה חציצה. <span style='color:gray; fz:14px;'>ז)</small></small></span>
<BR>
<!--$~-->
<BR><a name="HtmpReportNum0011_L2"></a><a name="פרקBיאB-BמהלכותBסעודהBוברכתBהמזון"></a><br><hr><br><br><span style="fz:28px; ">
<p></p>
<B><U><span style='color:RGB(34,80,136);'><u>פרק יא - מהלכות סעודה וברכת המזון</u></span><BR></U></B></span><p></p>
<!--$!-->
<a name="פרקBיאB-BמהלכותBסעודהBוברכתBהמזון-א."></a><span style="fz:28px; ">
<B><span style='color:RGB(34,80,136);'>א.</span></B>&nbsp</span>אף הנשים חייבות במים אחרונים, כדין האיש. ואף שיש שכתבו להקל בזה, העיקר להלכה להנהיג גם את הנשים והבנות שתטולנה ידיהן מים אחרונים. <span style='color:gray; fz:14px;'>א)</small></small></span>
<BR><p></p>
<!--$!-->
<a name="פרקBיאB-BמהלכותBסעודהBוברכתBהמזון-ב."></a><span style="fz:28px; ">
<B><span style='color:RGB(34,80,136);'>ב.</span></B>&nbsp</span>נשים חייבות בברכת המזון, וכל שאכלו פת שיעור 27 גרם ומעלה, צריכות לברך ברכת המזון. וצריכות לברך את כל ד' הברכות, כולל ברכת הטוב והמטיב. ואין לנשים לברך ברכת המזון המקוצר המודפס באיזה סידורים, אלא צריכות ללמוד לקרוא ולברך ברכת המזון בשלימותה. ואם האשה עסוקה בטיפול בילדים, או בהכנת מאכלים לבעלה, רשאית שלא לומר הרחמן, וכאשר תתפנה מעסקיה תאמר הרחמן. <span style='color:gray; fz:14px;'>ב)</small></small></span>
<BR><p></p>
<!--$!-->
<a name="פרקBיאB-BמהלכותBסעודהBוברכתBהמזון-ג."></a><span style="fz:28px; ">
<B><span style='color:RGB(34,80,136);'>ג.</span></B>&nbsp</span>נסתפקו בגמרא אם הנשים חייבות בברכת המזון מן התורה, או רק מדרבנן, ולכן אין האשה יכולה להוציא ידי חובת ברכת המזון את בעלה או בנה הגדול, שאכלו ושבעו ונתחייבו בברכת המזון מן התורה. ואף אם בעלה או בנה חולים, ואינם יכולים לברך ברכת המזון בעצמם, אינה יכולה להוציאם ידי חובתם כשאכלו ושבעו. ורק באופן שאכלו כזית, שאין חיובם לברך ברכת המזון אלא מדרבנן, בזה יכולה האשה שאכלה כדי שביעה להוציאם ידי חובתם. <span style='color:gray; fz:14px;'>ג)</small></small></span>
<BR><p></p>
<!--$!-->
<a name="פרקBיאB-BמהלכותBסעודהBוברכתBהמזון-ד."></a><span style="fz:28px; ">
<B><span style='color:RGB(34,80,136);'>ד.</span></B>&nbsp</span>קודם שתברך ברכת המזון תכוין לצאת ידי חובת מצות ברכת המזון, שהרי מצוות צריכות כוונה. <small><small>[וגם אם חיוב הנשים בברכת המזון הוא מדרבנן, קיימא לן שצריך לכוין לשם מצוה גם במצוות דרבנן]</small></small>. ויש אומרים שאם בירכה ברכת המזון אף על פי שלא כיוונה בפירוש לשם מצות ברכת המזון, יצאה ידי חובה, שהרי לא בירכה אלא משום ציווי השי"ת וחכמינו ז"ל. <small><small>[ועל זה סמכו רבים אף לכתחלה שאינם מכוונים בפירוש בעת התפלה וברכת המזון וכדומה לשם מצוה]</small></small>. ומכל מקום לכתחלה ראוי שתכוין בפירוש לשם קיום המצוה. <span style='color:gray; fz:14px;'>ד)</small></small></span>
<BR><p></p>
<!--$!-->
<a name="פרקBיאB-BמהלכותBסעודהBוברכתBהמזון-ה."></a><span style="fz:28px; ">
<B><span style='color:RGB(34,80,136);'>ה.</span></B>&nbsp</span>אשה שאכלה כדי שביעה, ובירכה ברכת המזון ונתכוונה להוציא ידי חובה איש <small><small>[גדול]</small></small> שאכל כדי שביעה, וגם האיש נתכוין לצאת ידי חובה בברכת המזון שהאשה בירכה, בדיעבד יצא ידי חובה. <span style='color:gray; fz:14px;'>ה)</small></small></span>
<BR><p></p>
<!--$!-->
<a name="פרקBיאB-BמהלכותBסעודהBוברכתBהמזון-ו."></a><span style="fz:28px; ">
<B><span style='color:RGB(34,80,136);'>ו.</span></B>&nbsp</span>אשה שאכלה פת יכולה לברך ברכת המזון ולהוציא ידי חובה מדין שומע כעונה קטן שאכל ושבע, אחר שחיוב הקטן מדרבנן, והנשים חייבות בברכת המזון מדין ספק דאורייתא. <span style='color:gray; fz:14px;'>ו)</small></small></span>
<BR><p></p>
<!--$!-->
<a name="פרקBיאB-BמהלכותBסעודהBוברכתBהמזון-ז."></a><span style="fz:28px; ">
<B><span style='color:RGB(34,80,136);'>ז.</span></B>&nbsp</span>אשה שאכלה ושבעה, אינה יכולה לצאת ידי חובת ברכת המזון ששומעת מפי קטן שלא הגיע למצוות, אפילו אם הקטן אכל שיעור כדי שביעה, דשמא חיוב האשה בברכת המזון הוא מן התורה, והרי קטן אינו חייב בברכת המזון אלא מדין חינוך, ואין חיוב דרבנן מוציא ידי חובה מי שחייב מן התורה. וכל שכן להאומרים דחובת חינוך על האב ולא על הבן. ואמנם נער שהגיע לי"ג שנה ויום אחד, אף אם אין ידוע אם הביא ב' שערות או לא, יכול לברך ברכת המזון ולהוציא ידי חובה מדין שומע כעונה אשה שאכלה ושבעה, באופן שגם היא מתכוונת לצאת ידי חובתה. <span style='color:gray; fz:14px;'>ז)</small></small></span>
<BR><p></p>
<!--$!-->
<a name="פרקBיאB-BמהלכותBסעודהBוברכתBהמזון-ח."></a><span style="fz:28px; ">
<B><span style='color:RGB(34,80,136);'>ח.</span></B>&nbsp</span>אשה שאכלה ושבעה ונסתפקה אם בירכה ברכת המזון או לא, אינה צריכה לברך מספק. ומכל מקום טוב שתהרהר ברכת המזון בלבה <small><small>[מתוך הסידור]</small></small>, הואיל ולדעת הרמב"ם והסמ"ג הרהור כדיבור דמי, ותרויח שלכל הפחות תצא ידי חובת ברכת המזון אליבא דהרמב"ם והסמ"ג. <small><small>[ואין לחוש בזה לאיסור ברכה לבטלה, שאין איסור ברכה לבטלה אלא כשמוציא בשפתיו]</small></small>. ואם יכולה לשמוע ברכת המזון מאחר, שיכוין להוציאה ידי חובה, וגם היא תכוין לצאת ידי חובה, שפיר דמי. <span style='color:gray; fz:14px;'>ח)</small></small></span>
<BR><p></p>
<!--$!-->
<a name="פרקBיאB-BמהלכותBסעודהBוברכתBהמזון-ט."></a><span style="fz:28px; ">
<B><span style='color:RGB(34,80,136);'>ט.</span></B>&nbsp</span>אף שנשים פטורות ממצות תלמוד תורה ומלמול את בניהם, מכל מקום אין להן להשמיט ברית ותורה בנוסח ברכת המזון, אלא צריכות לברך בנוסח הרגיל. וכן המנהג פשוט. <span style='color:gray; fz:14px;'>ט)</small></small></span>
<BR><p></p>
<!--$!-->
<a name="פרקBיאB-BמהלכותBסעודהBוברכתBהמזון-י."></a><span style="fz:28px; ">
<B><span style='color:RGB(34,80,136);'>י.</span></B>&nbsp</span>אף נשים בזמן שאינן טהורות, חייבות לברך ברכת המזון, שאין דברי תורה מקבלים טומאה. ועל מנהלות בית הספר לבנות להסביר לתלמידות מבני עדות המזרח והספרדים שהן חייבות בברכת המזון ובשאר ברכות גם בימי ראייתן. <span style='color:gray; fz:14px;'>י)</small></small></span>
<BR><p></p>
<!--$!-->
<a name="פרקBיאB-BמהלכותBסעודהBוברכתBהמזון-יא."></a><span style="fz:28px; ">
<B><span style='color:RGB(34,80,136);'>יא.</span></B>&nbsp</span>גם האשה צריכה לברך ברכת המזון בישיבה. <span style='color:gray; fz:14px;'>יא)</small></small></span>
<BR><p></p>
<!--$!-->
<a name="פרקBיאB-BמהלכותBסעודהBוברכתBהמזון-יב."></a><span style="fz:28px; ">
<B><span style='color:RGB(34,80,136);'>יב.</span></B>&nbsp</span>הבנות הרווקות הרגילות ללכת בגילוי שערות ראשן, אף על פי כן בברכת המזון ראוי שתכסנה ראשון במטפחת בעת הברכה. ואמנם אם הבנות נמצאות בבית ספר ששם אין הבנות נוהגות כן, ויש חשש שאם הבית תנהג כן תהיה ללעג וקלס, כיון שאין זה חיוב מן הדין יכולה לברך ברכת המזון בגילוי ראש. <span style='color:gray; fz:14px;'>יב)</small></small></span>
<BR><p></p>
<!--$!-->
<a name="פרקBיאB-BמהלכותBסעודהBוברכתBהמזון-יג."></a><span style="fz:28px; ">
<B><span style='color:RGB(34,80,136);'>יג.</span></B>&nbsp</span>אין להסיר את המפה והלחם עד אחר ברכת המזון, וכל מי שאינו משייר פת על שולחנו אינו רואה סימן ברכה לעולם. ואין להסיר גם את המלח מעל השלחן עד לאחר ברכת המזון. וטוב להסיר מעל השלחן את הצלחות והקערות שיש בהם שיירי מאכל, ויש הנוהגים על פי הסוד לרכז את העצמות והקליפות בצלחת אחת, ומשאירים אותה על השלחן עד אחר ברכת המזון. <span style='color:gray; fz:14px;'>יג)</small></small></span>
<BR><p></p>
<!--$!-->
<a name="פרקBיאB-BמהלכותBסעודהBוברכתBהמזון-יד."></a><span style="fz:28px; ">
<B><span style='color:RGB(34,80,136);'>יד.</span></B>&nbsp</span>אף על פי שמותר לאבד פירורין שאין בהם כזית, מכל מקום הדבר קשה לעניות. <span style='color:gray; fz:14px;'>יד)</small></small></span>
<BR><p></p>
<!--$!-->
<a name="פרקBיאB-BמהלכותBסעודהBוברכתBהמזון-טו."></a><span style="fz:28px; ">
<B><span style='color:RGB(34,80,136);'>טו.</span></B>&nbsp</span>אסור לברך ברכת המזון ולעסוק במלאכה, ולכן אין לסדר את הצלחות והשלחן בעת שמברכים ברכת המזון. וצריך להחמיר בזה גם בברכה רביעית. <span style='color:gray; fz:14px;'>טו)</small></small></span>
<BR><p></p>
<!--$!-->
<a name="פרקBיאB-BמהלכותBסעודהBוברכתBהמזון-טז."></a><span style="fz:28px; ">
<B><span style='color:RGB(34,80,136);'>טז.</span></B>&nbsp</span>אשה ששכחה לומר יעלה ויבא בברכת המזון בימים טובים, דינה כדין האיש, שאינה חוזרת, מלבד בליל פסח שצריכה לחזור לראש ברכת המזון, הואיל והנשים חייבות באכילת מצה בליל פסח. אבל בליל סוכות אינה חוזרת, שהרי אינה חייבת בישיבה בסוכה, ויש אומרים שהחיוב להזכיר חג בברכת המזון הוא מדין חיוב הישיבה בסוכה. <span style='color:gray; fz:14px;'>טז)</small></small></span>
<BR><p></p>
<!--$!-->
<a name="פרקBיאB-BמהלכותBסעודהBוברכתBהמזון-יז."></a><span style="fz:28px; ">
<B><span style='color:RGB(34,80,136);'>יז.</span></B>&nbsp</span>אשה ששכחה לומר רצה והחליצנו בסעודה ראשונה ושניה של סעודות שבת, <small><small>[דהיינו בליל שבת, ובשבת בבוקר]</small></small>, דינה כדין האיש, שאם נזכרה אמר שחתמה בונה ירושלים, תאמר שם ברכת אשר נתן שבתות וכו'. ואם נזכרה מיד כשאמרה ברוך אתה ה' אלהינו מלך העולם, כדי לומר לעד האל אבינו וכו', ועדיין לא אמרה תיבת לעד, תסיים מיד ותאמר: אשר נתן שבתות למנוחה לעמו ישראל, באהבה לאות ולברית, ברוך אתה ה' מקדש השבת. ותמשיך ברכת לעד האל אבינו וכו'. ואם כבר התחילה בנוסח הברכה הרביעית, אפילו אמרה רק תיבת לעד, או תיבת האל, חוזרת לראש ברכת המזון. ואם התחילה בברכת הטוב והמטיב אפילו בתיבה אחת, שאמרה לעד וכו', חוזרת לראש ברכת המזון. <span style='color:gray; fz:14px;'>יז)</small></small></span>
<BR><p></p>
<!--$!-->
<a name="פרקBיאB-BמהלכותBסעודהBוברכתBהמזון-יח."></a><span style="fz:28px; ">
<B><span style='color:RGB(34,80,136);'>יח.</span></B>&nbsp</span>אשה ששכחה להזכיר רצה והחליצנו בברכת המזון של סעודה שלישית, אינה חוזרת, ואפילו אם נזכרה שלא אמרה רצה והחליצנו קודם שהתחילה בברכת הטוב והמטיב, אינה מברכת ברכת "אשר נתן" בשם ומלכות, אלא יכולה לומר הברכה בלי שם ומלכות, ותמשיך בברכה רביעית. <span style='color:gray; fz:14px;'>יח)</small></small></span>
<BR><p></p>
<!--$!-->
<a name="פרקBיאB-BמהלכותBסעודהBוברכתBהמזון-יט."></a><span style="fz:28px; ">
<B><span style='color:RGB(34,80,136);'>יט.</span></B>&nbsp</span>חייב אדם לחנך את בתו הקטנה לברך ברכת המזון, כמו שמחנך את בניו בכל המצוות, שגם בבנות שייך דין חינוך במה שהן מצוות. ועונים אמן אחר ברכותיה של הקטנה שהגיעה לחינוך ויודעת למי מברכים <small><small>[שבדרך כלל הוא בגיל שש]</small></small>. <span style='color:gray; fz:14px;'>יט)</small></small></span>
<BR><p></p>
<!--$!-->
<a name="פרקBיאB-BמהלכותBסעודהBוברכתBהמזון-כ."></a><span style="fz:28px; ">
<B><span style='color:RGB(34,80,136);'>כ.</span></B>&nbsp</span>אין הנשים מצטרפות לזמן עליהם, והיינו בין לזימון בעשרה, בין לזימון בשלשה, שאם היו שם שני אנשים גדולים שאכלו, ואשה עמהם, אינה מצטרפת לזימון. ואפילו אשה עם בעלה ובניה אין לה להצטרף לזימון. ומכל מקום אם שומעת זימון הנעשה על ידי ג' אנשים גדולים, או ב' אנשים גדולים עם קטן שיודע למי מברכים, תענה זימון עמהם. וכן בזימון בעשרה, שאם בלאו הכי יש שם עשרה ומזמנים בשם, תענה עמהם זימון באמירת נברך אלהינו שאכלנו וכו'. <span style='color:gray; fz:14px;'>כ)</small></small></span>
<BR><p></p>
<!--$!-->
<a name="פרקBיאB-BמהלכותBסעודהBוברכתBהמזון-כא."></a><span style="fz:28px; ">
<B><span style='color:RGB(34,80,136);'>כא.</span></B>&nbsp</span>שלש נשים שאכלו ביחד, רשאיות לזמן לעצמן. ואם עשר נשים אכלו ביחד, לא יזמנו בהזכרת שם ה', דהיינו לומר נברך לאלהינו וכו'. ויש אומרים שבזמן הזה לא נהגו הנשים לזמן כלל, אפילו בלי הזכרת שם ה'. <span style='color:gray; fz:14px;'>כא)</small></small></span>
<BR>
<!--$~-->
<BR><a name="HtmpReportNum0012_L2"></a><a name="פרקBיבB-BמהלכותBברכות,BברכתBהגומל,Bושהחיינו"></a><br><hr><br><br><span style="fz:28px; ">
<p></p>
<B><U><span style='color:RGB(34,80,136);'><u>פרק יב - מהלכות ברכות, ברכת הגומל, ושהחיינו</u></span><BR></U></B></span><p></p>
<!--$!-->
<a name="פרקBיבB-BמהלכותBברכות,BברכתBהגומל,Bושהחיינו-א."></a><span style="fz:28px; ">
<B><span style='color:RGB(34,80,136);'>א.</span></B>&nbsp</span>מותר לאשה ללמד את בנה את הברכות ולהזכיר שם ה' בעת לימוד הברכות, כל עוד הילד עדיין אינו יודע לברך מעצמו. ומותר לחנך את הקטן לברך אף שאינו מקפיד לקנח עצמו יפה. <span style='color:gray; fz:14px;'>א)</small></small></span>
<BR><p></p>
<!--$!-->
<a name="פרקBיבB-BמהלכותBברכות,BברכתBהגומל,Bושהחיינו-ב."></a><span style="fz:28px; ">
<B><span style='color:RGB(34,80,136);'>ב.</span></B>&nbsp</span>נשים חייבות לברך ברכת "הגומל" לאחר שנתרפאו ממחלה, או לאחר לידת בן או בת. ולכתחלה תברכנה כשעושים מסיבה בבית להולדת הבת, או בעת לימוד "ברית יצחק" שנוהגים לערוך בליל הברית, או בעת סעודת המילה, כשיש שם עשרה אנשים גדולים. ותברכנה בפתח החדר, בקול רם, כדי שישמעו את הברכה. וכן יכולות לברך בעזרת נשים, כשיש עשרה אנשים בבית הכנסת, בעת קריאת התורה בין גברא לגברא. אבל לא תברך ביחידות. ואין לאשה להמתין מלברך עד אחר שתטהר, אלא יכולה לברך גם בזמן שאיננה טהורה. <span style='color:gray; fz:14px;'>ב)</small></small></span>
<BR><p></p>
<!--$!-->
<a name="פרקBיבB-BמהלכותBברכות,BברכתBהגומל,Bושהחיינו-ג."></a><span style="fz:28px; ">
<B><span style='color:RGB(34,80,136);'>ג.</span></B>&nbsp</span>אין לבעל לברך הגומל במקום אשתו, אלא אם כן גם הוא נתחייב בברכה זו, כגון שנסע מעיר לעיר שיעור פרסה וכדומה, שאז יברך בבית הכנסת בעת קריאת התורה, ואשתו תשמע את ברכתו בעזרת הנשים, ותכוין לצאת ידי חובת הברכה, וגם הוא יתכוין להוציאה בברכתו. וכך ינהגו כאשר אין אפשרות לאשה לברך בעצמה הגומל בפני עשרה, שהבעל יברך במקומה באופן הנזכר. <small><small>[וגם בברכת הגומל שייך דין שומע כעונה, ואף שחיוב הבעל הוא מצד הולכי דרכים, וחיוב האשה הוא מצד חולה שנתרפא, אפילו הכי מועיל דין שומע כעונה להוציאה ידי חובתה, כיון דסוף סוף ברכת ההודאה היא]</small></small>. <span style='color:gray; fz:14px;'>ג)</small></small></span>
<BR><p></p>
<!--$!-->
<a name="פרקBיבB-BמהלכותBברכות,BברכתBהגומל,Bושהחיינו-ד."></a><span style="fz:28px; ">
<B><span style='color:RGB(34,80,136);'>ד.</span></B>&nbsp</span>בדיעבד יולדת שעברה ובירכה הגומל שלא בפני עשרה, לא תחזור לברך שנית ברכת הגומל, אלא תאמר ברכה זו בלי שם ומלכות בפני עשרה. <span style='color:gray; fz:14px;'>ד)</small></small></span>
<BR><p></p>
<!--$!-->
<a name="פרקBיבB-BמהלכותBברכות,BברכתBהגומל,Bושהחיינו-ה."></a><span style="fz:28px; ">
<B><span style='color:RGB(34,80,136);'>ה.</span></B>&nbsp</span>אשה שניצלה מתאונת דרכים, למנהג הספרדים אין לה לברך ברכת הגומל, ואף אם היו ברכב שנפצעו קשה או ח"ו נהרגו באותה תאונה, אינה מברכת הגומל, אלא אם כן שהתה בנסיעה מהלך שעה ורבע, שאז יכולה לברך הגומל על הנסיעה, ותכוין לפטור מה שניצלה מהתאונה. וכן במי שניצלה מטביעה, או שאר סכנות, אינה מברכת הגומל, אלא אם כן נסעה מעיר לעיר שיעור מהלך פרסה, שאז תברך הגומל על הנסיעה ויועיל לה גם עבור הצלתה. ואם רוצה לכתחלה לנסוע מעיר לעיר כדי לברך אחר כך הגומל, רשאית לעשות כן, ואין זה בכלל האיסור להכניס עצמו לידי סכנה, כיון שכן הוא דרך העולם לנסוע ממקום למקום. והוא הדין בזה למי שפרצו שודדים לתוך ביתה, והיתה בסכנת נפשות, שאינה מברכת הגומל. <span style='color:gray; fz:14px;'>ה)</small></small></span>
<BR><p></p>
<!--$!-->
<a name="פרקBיבB-BמהלכותBברכות,BברכתBהגומל,Bושהחיינו-ו."></a><span style="fz:28px; ">
<B><span style='color:RGB(34,80,136);'>ו.</span></B>&nbsp</span>אשה הנוסעת מעיר לעיר בכל רחבי הארץ שיעור פרסה, דהיינו ששוהה בנסיעתה שיעור של שבעים ושתים דקות בכביש בינערוני, תברך תפלת הדרך בשם ומלכות. בין באוטובוס ובין ברכבת. ואף אם יש בדרך נקודות ישוב ומושבים, גם בזה מנהגינו לברך תפלת הדרך בשם ומלכות, אם נוסעת בכביש בינעירוני במשך שעה וחומש. אבל אם נוסעת מעיר לעיר פחות משיעור זה, לא תברך בשם ומלכות. והוא הדין אם יש בנסיעתה הלוך וחזור בו ביום שיעור זמן של שבעים ושתים דקות. אף אם נסעה מחצית שיעור פרסה בבוקר, ומחציתה בלילה. שגם החזרה בו ביום מצטרפת לשיעור זמן זה. אבל אם נסעה בלילה כחצי שעה, ולנה בעיר אחרת, ולמחרת נסעה עוד כשיעור שעה, אין הנסיעות מצטרפות, ותאמר תפלת הדרך בלא שם ומלכות. והוא הדין לאשה הטסה במטוס שיעור זמן הנז', שמברכת תפלת הדרך בשם ומלכות. ואם טסה במטוס שיעור הנז' מעל מקום יישוב, אפילו הכי מברכת תפלת הדרך. <span style='color:gray; fz:14px;'>ו)</small></small></span>
<BR><p></p>
<!--$!-->
<a name="פרקBיבB-BמהלכותBברכות,BברכתBהגומל,Bושהחיינו-ז."></a><span style="fz:28px; ">
<B><span style='color:RGB(34,80,136);'>ז.</span></B>&nbsp</span>המנהג שיש נוהגים לעשות מסיבה חגיגית וסעודת הודאה ושמחה לבת מצוה, ביום מלאת לבת שתים עשרה שנה ויום אחד <small><small>[דהיינו ביום שבו נולדה]</small></small>, הוא מנהג טוב והגון, ויש בזה מצוה לחיזוק החינוך לבנות ישראל ברוח ישראל סבא. וטוב שיאמרו שם דברי תורה ושירות ותשבחות להשי"ת. אולם ברור מאד שיש לשמור בקפדנות על כללי הצניעות לפי דעת תורתינו הקדושה, וכמו שנאמר: עבדו את ה' בשמחה וגילו ברעדה. ונכון שהבת תלבש בגד חדש ותברך שהחיינו. <span style='color:gray; fz:14px;'>ז)</small></small></span>
<BR><p></p>
<!--$!-->
<a name="פרקBיבB-BמהלכותBברכות,BברכתBהגומל,Bושהחיינו-ח."></a><span style="fz:28px; ">
<B><span style='color:RGB(34,80,136);'>ח.</span></B>&nbsp</span>אין האשה מברכת לבנה או בתה שהגיעו למצוות ברכת "שפטרני מעונשו של זה", כיון שאינה חייבת בחינוך בניה. ובלאו הכי מנהגינו לברך ברכה זו בלי שם ומלכות, גם על הבן שהגיע לי"ג שנה, אלא אומרים אחר עלייתו לתורה "ברוך שפטרני מעונשו של זה". וכן בבת שהגיעה לי"ב שנה ויום אחד, טוב שהאב יאמר "ברוך שפטרני מעונשה של זו" בלי שם ומלכות. <span style='color:gray; fz:14px;'>ח)</small></small></span>
<BR><p></p>
<!--$!-->
<a name="פרקBיבB-BמהלכותBברכות,BברכתBהגומל,Bושהחיינו-ט."></a><span style="fz:28px; ">
<B><span style='color:RGB(34,80,136);'>ט.</span></B>&nbsp</span>גם הנשים תברכנה ברכת האילנות בחודש ניסן, כאשר יראו ב' אילנות העושים פרי, עם פרחיהן. <span style='color:gray; fz:14px;'>ט)</small></small></span>
<BR>
<!--$~-->
<BR><a name="HtmpReportNum0013_L2"></a><a name="פרקBיגB-BמהלכותBמנחהBוערביתBלנשים"></a><br><hr><br><br><span style="fz:28px; ">
<p></p>
<B><U><span style='color:RGB(34,80,136);'><u>פרק יג - מהלכות מנחה וערבית לנשים</u></span><BR></U></B></span><p></p>
<!--$!-->
<a name="פרקBיגB-BמהלכותBמנחהBוערביתBלנשים-א."></a><span style="fz:28px; ">
<B><span style='color:RGB(34,80,136);'>א.</span></B>&nbsp</span>אשה שהתפללה שחרית, פטורה מלהתפלל מנחה וערבית, אך ממדת חסידות טוב שתתפלל גם תפלת מנחה וערבית. אבל אינה חייבת לומר למנצח והקרבנות. ודי לה בתפלת שמונה עשרה. וגם בשבת ויום טוב חייבות הנשים להתפלל לכל הפחות תפלה אחת, וכמבואר לעיל. ומנהג בנות אשכנז להתפלל בכל יום שחרית ומנחה. אבל ערבית אינן מתפללות, דכיון שתפלת ערבית רשות והאנשים קיבלוה כחובה, הנשים לא קיבלוה כחובה. <span style='color:gray; fz:14px;'>א)</small></small></span>
<BR><p></p>
<!--$!-->
<a name="פרקBיגB-BמהלכותBמנחהBוערביתBלנשים-ב."></a><span style="fz:28px; ">
<B><span style='color:RGB(34,80,136);'>ב.</span></B>&nbsp</span>אשה המתפללת תפלת ערבית, אין לה לברך ברכות קריאת שמע, אשר בדברו, אהבת עולם, אמת ואמונה, והשכיבנו, אלא תתפלל שמונה עשרה בלבד. ואם רוצה ממדת חסידות לומר גם קריאת שמע וברכותיה, יכולה לומר קריאת שמע, אך את הברכות צריכה לסיים בלי שם ומלכות, ותאמר ברוך מעריב ערבים, וכן ברוך אוהב את עמו ישראל. <span style='color:gray; fz:14px;'>ב)</small></small></span>
<BR><p></p>
<!--$!-->
<a name="פרקBיגB-BמהלכותBמנחהBוערביתBלנשים-ג."></a><span style="fz:28px; ">
<B><span style='color:RGB(34,80,136);'>ג.</span></B>&nbsp</span>הנשים חייבות בקריאת שמע שעל המטה עם ברכת המפיל בשם ומלכות. ואמנם אין מברכים ברכת המפיל אלא בישנים קודם חצות, אבל אם עולה מטתה סמוך לחצות, באופן שלא תירדם אלא אחר חצות, אין לה לברך ברכת המפיל. <small><small>[ויש שכתבו שמנהג הנשים שלא לומר קריאת שמע שעל המטה, וכן אינן מברכות ברכת המפיל]</small></small>. <span style='color:gray; fz:14px;'>ג)</small></small></span>
<BR>
<!--$~-->
<BR></div></body></html>